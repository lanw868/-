湖光秋月兩相和，潭面無風鏡未磨。遙望洞庭山水色，白銀盤裡一青螺。巴山楚水淒涼地，二十三年棄置身。懷舊空吟聞笛賦，到鄉翻似爛柯人。沉舟側畔千帆過，病樹前頭萬木春。今日聽君歌一曲，暫憑杯酒長精神。八月濤聲吼地來，頭高數丈觸山回。須臾卻入海門去，捲起沙堆似雪堆。汴水東流虎眼紋，清淮曉色鴨頭春。君看渡口淘沙處，渡卻人間多少人。九曲黃河萬里沙，浪淘風簸自天涯。如今直上銀河去，同到牽牛織女家。洛水橋邊春日斜，碧流輕淺見瓊沙。無端陌上狂風急，驚起鴛鴦出浪花。日照澄洲江霧開，淘金女伴滿江隈。美人首飾侯王印，盡是沙中浪底來。鸚鵡洲頭浪□沙，青樓春望日將斜。銜泥燕子爭歸舍，獨自狂夫不憶家。濯錦江邊兩岸花，春風吹浪正淘沙。女郎剪下鴛鴦錦，將向中流定晚霞。日照澄州江霧開，淘金女伴滿江隈。美人首飾侯王印，盡是沙中浪底來。自古逢秋悲寂寥，我言秋日勝春朝。晴空一鶴排雲上，便引詩情到碧霄。山明水淨夜來霜，數樹深紅出淺黃．試上高樓清入骨，豈如春色嗾人狂．莫道讒言如浪深，莫道遷客似沙沉．千淘萬漉雖辛苦，吹盡狂沙始到金．流水淘沙不暫停，前波未滅後波生。令人忽憶瀟湘渚，回暗迎神三兩聲。朱雀橋邊野草花，烏衣巷口夕陽斜。舊時王謝堂前燕，飛入尋常百姓家。山桃紅花滿上頭，蜀江春水拍山流。花紅易衰似郎意，水流無限似儂愁。山圍故國周遭在，潮打空城寂寞回。淮水東邊舊時月，夜深還過女牆來。春去也，多謝洛城人。弱柳從風疑舉袂，叢蘭裛露似沾巾。獨坐亦含嚬。春去也，共惜豔陽年。猶有桃花流水上，無辭竹葉醉尊前。惟待見青天。王濬樓船下益州，金陵王氣黯然收。千尋鐵鎖沉江底，一片降幡出石頭。人世幾回傷往事，山形依舊枕寒流。今逢四海為家日，故壘蕭蕭蘆荻秋。王浚樓船下益州，金陵王氣黯然收。千尋鐵鎖沈江底，一片降幡出石頭。人世幾回傷往事？山形依舊枕寒流。從今四海為家日，故壘蕭蕭蘆荻秋。西晉樓船下益州，金陵王氣黯然收。千尋鐵鎖沉江底，一片降幡出石頭。人世幾回傷往事，山形依舊枕江流。今逢四海為家日，故壘蕭蕭蘆荻秋。新妝宜面下朱樓，深鎖春光一院愁。行到中庭數花朵，蜻蜓飛上玉搔頭。天地英雄氣，千秋尚凜然。勢分三足鼎，業復五銖錢。得相能開國，生兒不象賢。淒涼蜀故伎，來舞魏宮前。何處秋風至？蕭蕭送雁群。朝來入庭樹，孤客最先聞。百畝庭中半是苔，桃花淨盡菜花開。種桃道士歸何處，前度劉郎今又來。白帝城頭春草生，白鹽山下蜀江清。南人上來歌一曲，北人莫上動鄉情。城西門外灩預堆，年年波浪不能摧。懊惱人心不如石，少時東去復西來。楚水巴山江雨多，巴人能唱本鄉歌。今朝北客思歸去，回入紇那披綠羅。兩岸山花似雪開，家家春酒滿銀盃。昭君坊中多女伴，永安宮外踏青來。日出三竿春霧消，江頭蜀客駐蘭橈。憑寄狂夫書一紙，住在成都萬里橋。山上層層桃李花，雲間煙火是人家。銀釧金釵來負水，長刀短笠去燒畲。巫峽蒼蒼煙雨時，清猿啼在最高枝。個裡愁人腸自斷，由來不是此聲悲。楊柳青青江水平，聞郎江上唱歌聲。東邊日出西邊雨，道是無晴卻有晴。江上春來新雨晴，□西春水彀紋生。橋東橋西好楊柳，人來人去唱歌行。瞿塘嘈嘈十二灘，此中道路古來難。長恨人心不如水，等閒平地起波瀾。山桃紅花滿山頭，蜀江春水拍山流。花紅易衰似郎意，水流無限似儂情。楊子江頭煙景迷，隋家宮樹拂金堤。嵯峨猶有當時色，半蘸波中水鳥棲。春江一曲柳千條，二十年前舊板橋。曾與美人橋上別，恨無訊息到今朝。城外春風吹酒旗，行人揮袂日落時。長安陌上無窮樹，唯有垂楊管別離。鳳闕輕遮翡翠幃，龍墀遙望□塵生。御溝春水相輝映，狂殺長安年少兒。花萼樓前初種時，美人樓上鬥腰肢。如今拋擲長街裡，露葉如啼欲恨誰？金谷園中鶯亂飛，銅駝陌上好風吹。城東桃李須臾盡，爭似垂楊無限時。南陌東城春草時，相逢何處不依依？桃紅李白皆誇好，須得垂楊相發揮。輕盈嫋娜佔年華，舞榭妝樓處處遮。春盡絮飛留不得，隨風好去落人家。塞北梅花羌笛吹，淮南桂樹小山詞。請君莫奏前朝曲，聽唱新翻楊柳枝。巫山巫峽楊柳多，朝雲暮雨遠相和。因想陽臺無限事，為君回唱竹枝歌。揚子江頭煙景迷，隋家宮樹拂金堤。嵯峨猶有當時色，半蘸波中水鳥棲。煬帝行宮汴水濱，數株殘柳不勝春。晚來風起花如雪，飛入宮牆不見人。迎得春光先到來，輕黃淺綠映樓臺。只緣嫋娜多情思，更被春風長挫摧。潮滿冶城渚，日斜徵虜亭。蔡洲新草綠，幕府舊煙青。興廢由人事，山川空地形。後庭花一曲，幽怨不堪聽。昔看黃菊與君別，今聽玄蟬我卻回。五夜颼溜枕前覺，一夜顏妝鏡中來。馬思邊草拳毛動，雕眄青雲睡眼開。天地肅清堪開望，為君扶病上高臺。湘水流，湘水流，九疑雲物至今秋。若問二妃何處所，零陵芳草露中愁。庭前芍藥妖無格，池上芙蕖淨少情。唯有牡丹真國色，花開時節動京城。驃騎非無勢，少卿終不去。世道劇頹波，我心如砥柱。終日望夫夫不歸，化為孤石苦相思。望來已是幾千載，只似當時初望時。日午樹陰正，獨吟池上亭。靜看蜂教誨，閒想鶴儀形。法酒調神氣，清琴入性靈。浩然機已息，几杖復何銘。岡頭花草齊，燕子東西飛。田塍望如線，白水光參差。農婦白紵裙，農父綠蓑衣。齊唱郢中歌，嚶佇如竹枝。但聞怨響音，不辨俚語詞。時時一大笑，此必相嘲嗤。水平苗漠漠，煙火生墟落。黃犬往復還，赤雞鳴且啄。路旁誰家郎，烏帽衫袖長。自言上計吏，年幼離帝鄉。田夫語計吏，君家儂定諳。一來長安道，眼大不相參。計吏笑致辭，長安真大處。省門高軻峨，儂入無度數。昨來補衛士，唯用筒竹布。君看二三年，我作官人去。沅江五月平堤流，邑人相將浮彩舟。靈均何年歌已矣，哀謠振楫從此起。楊桴擊節雷闐闐，亂流齊進聲轟然。蛟龍得雨鬐鬣動，螮蝀飲河形影聯。刺史臨流褰翠幃，揭竿命爵分雄雌。先鳴餘勇爭鼓舞，未至銜枚顏色沮。百勝本自有前期，一飛由來無定所。風俗如狂重此時，縱觀雲委江之湄。彩旂夾岸照蛟室，羅襪凌波呈水嬉。曲終人散空愁暮，招屈亭前水東注。漁舟何招招，浮在武陵水。拖綸擲餌信流去，誤入桃源行數裡。清源尋盡花綿綿，踏花覓徑至洞前。洞門蒼黑煙霧生，暗行數步逢虛明。俗人毛骨驚仙子，爭來致詞何至此。須臾皆破冰雪顏，笑言委曲問人間。因嗟隱身來種玉，不知人世如風燭。筵羞石髓勸客餐，燈爇松脂留客宿。雞聲犬聲遙相聞，曉色蔥籠開五雲。漁人振衣起出戶，滿庭無路花紛紛。翻然恐失鄉縣處，一息不肯桃源住。桃花滿溪水似鏡，塵心如垢洗不去。仙家一出尋無蹤，至今流水山重重。去國十年同赴召，渡湘千里又分岐。重臨事異黃丞相，三黜名慚柳士師。歸目並隨回雁盡，愁腸正遇斷猿時。桂江東過連山下，相望長吟有所思。死且不自覺，其餘安可論。昨宵鳳池客，今日雀羅門。騎吏塵未息，銘旌風已翻。平生紅粉愛，惟解哭黃昏。唱得涼州意外聲，舊人唯數米嘉榮。近來時世輕先輩，好染髭鬚事後生。何代提戈去不還，獨留形影白雲間。肌膚銷盡雪霜色，羅綺點成苔蘚斑。江燕不能傳遠信，野花空解妒愁顏。近來豈少徵人婦，笑採蘼蕪上北山。九曲黃河萬里沙，浪淘幾簸自天涯。如今直上銀河去，同到牽牛織女家。洛水橋邊春日斜，碧流輕淺見瓊沙。無端陌上狂風急，驚起鴛鴦出浪花。汴水東流虎眼文，清淮曉色鴨頭春。君看渡口淘沙處，渡卻人間多少人。鸚鵡洲頭浪颭沙，青樓春望日將斜。銜泥燕子爭歸舍，獨自狂夫不憶家。濯錦江邊兩岸花，春風吹浪正淘沙。女郎剪下鴛鴦錦，將向中流匹晚霞。日照澄洲江霧開，淘金女伴滿江隈。美人首飾侯王印，盡是沙中浪底來。八月濤聲吼地來，頭高數丈觸山回。須臾卻入海門去，捲起沙堆似雪堆。莫道讒言如浪深，莫言遷客似沙沉。千淘萬漉雖辛苦，吹盡狂沙始到金。流水淘沙不暫停，前波未滅後波生。令人忽憶瀟湘渚，回唱迎神三兩聲。生拍芳叢鷹觜芽，老郎封寄謫仙家。今宵更有湘江月，照出菲菲滿碗花。春江月出大堤平，堤上女郎連袂行。唱盡新詞歡不見，紅窗映樹鷓鴣鳴。日暮江南聞竹枝，南人行樂北人悲。自從雪裡唱新曲，直到三春花盡時。桃蹊柳陌好經過，鐙下妝成月下歌。為是襄王故宮地，至今猶自細腰多。新詞宛轉遞相傳，振袖傾鬟風露前。月落烏啼雲雨散，遊童陌上拾花鈿。人誰不顧老，老去有誰憐。身瘦帶頻減，發稀冠自偏。廢書緣惜眼，多炙為隨年。經事還諳事，閱人如閱川。細思皆幸矣，下此便翛然。莫道桑榆晚，為霞尚滿天。故人日已遠，窗下塵滿琴。坐對一樽酒，恨多無力斟。幕疏螢色迥，露重月華深。萬境與群籟，此時情豈任。山僧後檐茶數叢，春來映竹抽新茸。宛然為客振衣起，自傍芳叢摘鷹觜。斯須炒成滿室香，便酌砌下金沙水。驟雨鬆聲入鼎來，白雲滿碗花徘徊。悠揚噴鼻宿酲散，清峭徹骨煩襟開。陽崖陰嶺各殊氣，未若竹下莓苔地。炎帝雖嘗未解煎，桐君有籙那知味。新芽連拳半未舒，自摘至煎俄頃餘。木蘭沾露香微似，瑤草臨波色不如。僧言靈味宜幽寂，采采翹英為嘉客。不辭緘封寄郡齋，磚井銅爐損標格。何況蒙山顧渚春，白泥赤印走風塵。欲知花乳清泠味，須是眠雲跂石人。紫陌紅塵拂面來，無人不道看花回；玄都觀裡桃千樹，盡是劉郎去後栽。春早見花枝，朝朝恨發遲。及看花落後，卻憶未開時。幸有拋球樂，一杯君莫辭。五色繡團圓，登君玳瑁筵。最宜紅燭下，偏稱落花前。上客如先起，應須贈一船。昏鏡非美金，漠然喪其晶。陋容多自欺，謂若他鏡明。瑕疵既不見，妍態隨意生。一日四五照，自言美傾城。飾帶以紋繡，裝匣以瓊瑛。秦宮豈不重，非適乃為輕。阿母種桃雲海際，花落子成二千歲。海風吹折最繁枝，跪捧瓊盤獻天帝。華表千年鶴一歸，凝丹為頂雪為衣。星星仙語人聽盡，卻向五雲翻翅飛。中庭望啟明，促促事晨徵。寒樹鳥初動，霜橋人未行。水流白煙起，日上彩霞生。隱士應高枕，無人問姓名。一夕為湖地，千年列郡名。霸王迷路處，亞父所封城。漢置東南尉，樑分肘腋兵。本吳風俗剽，兼楚語音傖。沸井今無湧，烏江舊有名。土臺遊柱史，石室隱彭鏗。曹操祠猶在，濡須塢未平。海潮隨月大，江水應春生。憶昨深山裡，終朝看火耕。魚書來北闕，鷁首下南荊。雲雨巫山暗，蕙蘭湘水清。章華樹已失，鄂渚草來迎。廬阜香爐出，湓城粉堞明。雁飛彭蠡暮，鴉噪大雷晴。平野分風使，恬和趁夜程。貴池登陸峻，舂穀渡橋鳴。駱驛主人問，悲歡故舊情。幾年方一面，卜晝便三更。助喜杯盤盛，忘機笑語訇。管清疑警鶴，弦巧似嬌鶯。熾炭烘蹲獸，華茵織鬥鯨。回裾飄霧雨，急節墮瓊英。斂黛凝愁色，施鈿耀翠晶。容華本南國，妝束學西京。日落方收鼓，天寒更炙笙。促筵交履舄，痛飲倒簪纓。謔浪容優孟，嬌憐許智瓊。蔽明添翠帟，命燭拄金莖。坐久羅衣皺，杯頻粉面騂。興來從請曲，意墮即飛觥。令急重須改，歡馮醉盡呈。詰朝還選勝，來日又尋盟。道別殷勤惜，邀筵次第爭。唯聞嗟短景，不復有餘酲。眾散扃朱戶，相攜話素誠。晤言猶亹亹，殘漏自丁丁。出祖千夫擁，行廚五熟烹。離亭臨野水，別思入哀箏。接境人情洽，方冬饌具精。中流為界道，隔岸數飛甍。沙浦王渾鎮，滄洲謝脁城。望夫人化石，夢帝日環營。半渡趨津吏，緣堤簇郡甿。場黃堆晚稻，籬碧見冬菁。里社爭來獻，壺漿各自擎。鴟夷傾底寫，粔籹鬥成□。採石風傳柝，新林暮擊鉦。繭綸牽撥剌，犀焰照澄泓。露冕觀原野，前驅抗旆旌。分庭展賓主，望闕拜恩榮。比屋惸嫠輩，連年水旱並。遐思常後已，下令必先庚。遠岫低屏列，支流曲帶縈。湖魚香勝肉，官酒重於餳。憶昔泉源變，斯須地軸傾。雞籠為石顆，龜眼入泥坑。事系人風重，官從物論輕。江春俄澹盪，樓月幾虧盈。柳長千絲宛，田塍一線絣。游魚將婢從，野雉見媒驚。波淨攢鳧鵲，洲香發杜蘅。一鍾菰葑米，千里水葵羹。受譴時方久，分憂政未成。比瓊雖碌碌，於鐵尚錚錚。早忝登三署，曾聞奏六英。無能甘負弩，不慎在提衡。口語成中遘，毛衣阻上徵。時聞關利鈍，智亦有聾盲。昔愧山東妙，今慚海內兄。後來登甲乙，早已在蓬瀛。心託秦明鏡，才非楚白珩。齒衰親藥物，宦薄傲公卿。捧日皆元老，宣風盡大彭。好令朝集使，結束赴新正。馬踏塵上霜，月明江頭路。行人朝氣銳，宿鳥相辭去。流水隔遠村，縵山多紅樹。悠悠關塞內，往來無閒步。洪壚作高山，元氣鼓其橐。俄然神功就，峻拔在寥廓。靈蹟露指爪，殺氣見稜角。凡木不敢生，神仙聿來託。天資帝王宅，以我為關鑰。能令下國人，一見換神骨。高山固無限，如此方為嶽。丈夫無特達，雖貴猶碌碌。酒旗相望大堤頭，堤下連檣堤上樓。日暮行人爭渡急，槳聲幽軋滿中流。江南江北望煙波，入夜行人相應歌。桃葉傳情竹枝怨，水流無限月明多。春堤繚繞水徘徊，酒舍旗亭次第開。日晚上樓招估客，軻峨大艑落帆來。奇峰一見驚魂魄，意想洪爐始開闢。疑是九龍夭矯欲攀天，忽逢霹靂一聲化為石，不然何至今，悠悠億萬年，氣勢不死如騰屳。雲含幽兮月添冷，月凝暉兮江漾影。結根不得要路津，迥秀長在無人境。軒皇封禪登雲亭，大禹會計臨東溟。乘樏不來廣樂絕，獨與猿鳥愁青熒。君不見敬亭之山黃索漠，兀如斷岸無稜角。宣城謝守一首詩，遂使聲名齊五嶽。九華山，九華山，自是造化一尤物，焉能籍甚乎人間。紫陌紅塵拂面來，無人不道看花回。玄都觀裡桃千樹，盡是劉郎去後栽。附：再遊玄都觀百畝庭中半是苔，桃花淨盡菜花開。種桃道士歸何處，前度劉郎今又來。陰風振寒郊，猛虎正咆哮。徐行出燒地，連吼入黃茆。壯士走馬去，鐙前彎玉弰。叱之使人立，一發如鈹交。悍睛忽星墜，飛血濺林梢。彪炳為我席，羶腥充我庖。裡中欣害除，賀酒紛號呶。明日長橋上，傾城看斬蛟。濛濛篁竹下，有路上壺頭。漢壘麏鼯鬥，蠻溪霧雨愁。懷人敬遺像，閱世指東流。自負霸王略，安知恩澤侯。鄉園辭石柱，筋力盡炎洲。一以功名累，翻思馬少遊。綠野扶風道，黃塵馬嵬驛。路邊楊貴人，墳高三四尺。乃問裡中兒，皆言幸蜀時。軍家誅戚族，天子舍妖姬。群吏伏門屏，貴人牽帝衣。低迴轉美目，風日為無暉。貴人飲金屑，倏忽舜英暮。平生服杏丹，顏色真如故。屬車塵已遠，里巷來窺覷。共愛宿妝妍，君王畫眉處。履綦無復有，履組光未滅。不見巖畔人，空見凌波襪。郵童愛蹤跡，私手解鞶結。傳看千萬眼，縷絕香不歇。指環照骨明，首飾敵連城。將入咸陽市，猶得賈胡驚。彌年不得意，新歲又如何。念昔同遊者，而今有幾多。以閒為自在，將壽補蹉跎。春色無情故，幽居亦見過。春過也，共惜豔陽年。猶有桃花流水上，無辭竹葉醉樽前，惟待見青天。春去也，多謝洛城人。弱柳從風疑舉袂，叢蘭裛露似沾巾，獨笑亦含顰。踏曲興無窮，調同辭不同，願郎千萬壽，長作主人翁。楊柳鬱青青，竹枝無限情。同郎一回顧，聽唱紇那聲。春江月出大堤平，堤上女郎連袂行。唱盡新詞看不見，紅霞影樹鷓鴣鳴。桃蹊柳陌好經過，燈下妝成月下歌。為是襄王故宮地，至今猶自細腰多。新詞宛轉遞相傳，振袖傾鬟風露前。月落烏啼雲雨散，遊童陌上拾花鈿。日暮江頭聞竹枝，南人行樂北人悲。自從雪裡唱新曲，直至三春花盡時。阿母種桃雲海際，花落子城二千歲。海風吹折最繁枝，跪捧瓊□獻天帝。華表千年一鶴歸，凝丹為頂雪為衣。星星仙語人聽盡，卻向五雲翻翅飛。河鼓靈旗動，嫦娥破鏡斜。滿空天是幕，徐轉鬥為車。機罷猶安石，橋成不礙槎。誰知觀津女，竟夕望雲涯。天衢啟雲帳，神馭上星橋。初喜渡河漢，頻驚轉斗杓。餘霞張錦幛，輕電閃紅綃。非是人間世，還悲後會遙。蜀國花已盡，越桃今已開。色疑瓊樹倚，香似玉京來。且賞同心處，那憂別葉催。佳人如擬詠，何必待寒梅。簇簇淮陰市，竹樓緣岸上。好日起檣竿，烏飛驚五兩。今日轉船頭，金烏指西北。煙波與春草，千里同一色。船頭大銅鐶，摩挲光陣陣。早早使風來，沙頭一眼認。何物令儂羨，羨郎船尾燕。銜泥趁檣竿，宿食長相見。隔浦望行船，頭昂尾幰幰。無奈晚來時，清淮春浪軟。終朝對尊酒，嗜興非嗜甘。終日偶眾人，縱言不縱談。世情閒靜見，藥性病多諳。寄謝嵇中散，予無甚不堪。萬卷堆床書，學者識其真。萬里長江水，征夫渡要津。養生非但藥，悟佛不因人。燕石何須辨，逢時即至珍。溪水悠悠春自來，草堂無主燕飛回。隔簾惟見中庭草，一樹山榴依舊開。草聖數行留壞壁，木奴千樹屬鄰家。唯見里門通德榜，殘陽寂寞出樵車。柳門竹巷依依在，野草青苔日日多。縱有鄰人解吹笛，山陽舊侶更誰過。高人必愛竹，寄興良有以。峻節可臨戎，虛心宜待士。眾芳信妍媚，威鳳難棲止。遂於鼙鼓間，移植東南美。封以樑國土，澆之浚泉水。得地色不移，凌空勢方起。新青排故葉，餘紛籠疏理。猶復隔牆藩，何因出塵滓。茲辰去前蔽，永日勞瞪視。槭槭林已成，熒熒玉相似。規摹起心匠，洗滌在頤指。曲直既瞭然，孤高何卓爾。垂梢覆內屏，迸筍侵前戺。妓席拂雲鬢，賓階蔭珠履。抱琴恣閒玩，執卷堪斜倚。露下懸明璫，風來韻清徵。堅貞貫四候，標格殊百卉。歲晚當自知，繁華豈雲比。古詩無贈竹，高唱從此始。一聽清瑤音，崢然長在耳。武夫何洸洸，衣紫襲絳裳。借問胡為爾，列校在鷹揚。依倚將軍勢，交結少年場。探丸害公吏，抽刃妒名倡。家產既不事，顧盼自生光。酣歌高樓上，袒裼大道傍。昔為編戶人，秉耒甘哺糠。今來從軍樂，躍馬飫膏粱。猶思風塵起，無種取侯王。鶯。能語，多情。春將半，天欲明。始逢南陌，復集東城。林疏時見影，花密但聞聲。營中緣催短笛，樓上來定哀箏。千門萬戶垂楊裡，百轉如簧煙景晴。賈客無定遊，所遊惟利並。眩俗雜良苦，乘時知重輕。心計析秋毫，搖鉤侔懸衡。錐刀既無棄，轉化日已盈。邀福禱波神，施財遊化城。妻約雕金釧，女垂貫珠纓。高貲比封君，奇貨通幸卿。趨時鷙鳥思，藏鏹盤龍形。大艑浮通川，高樓次旗亭。行止皆有樂，關樑似無徵。農夫何為者，辛苦事寒耕。熙熙春景霽，草綠春光麗。的歷亂相鮮，葳蕤互虧蔽。乍疑芊綿裡，稍動丰茸際。影碎翻崇蘭，浮香轉叢蕙。含煙絢碧彩，帶露如珠綴。幸因採掇日，況此臨芳歲。開從綠條上，散逐香風遠。故取花落時，悠揚佔春晚。輕飛不假風，輕落不委地。撩亂舞晴空，發人無限思。晴天闇闇雪，來送青春暮。無意似多情，千家萬家去。將軍將秦師，西南奠遐服。故壘清江上，蒼煙晦喬木。登臨直蕭辰，周覽壯前躅。塹平陳葉滿，墉高秋蔓綠。廢井抽寒菜，毀臺生魯谷。耕人得古器，宿雨多遺鏃。楚塞鬱重疊，蠻溪紛詰曲。留此數仞基，幾人傷遠目。我本山東人，平生多感慨。弱冠遊鹹京，上書金馬外。結交當世賢，馳聲溢四塞。勉修貴及早，狃捷不知退。錙銖揚芬馨，尋尺招瑕纇。淹留郢南都，摧頹羽翰碎。安能咎往事，且欲去沉痗。吾師得真如，寄在人寰內。哀我墮名網，有如翾飛輩。曈曈揭智燭，照使出昏昧。靜見玄關啟，歆然初心會。夙尚一何微，今得信可大。覺路明證入，便門通懺悔。悟理言自忘，處屯道猶泰。色身豈吾寶，慧性非形礙。思此靈山期，未卜何年載。沅江清悠悠，連山鬱岑寂。迴流抱絕巘，皎鏡含虛碧。昏旦遞明媚，煙嵐分委積。香蔓垂綠潭，暴龍照孤磧。淵明著前志，子驥思遠蹠。寂寂無何鄉，密爾天地隔。金行太元歲，漁者偶探賾。尋花得幽蹤，窺洞穿暗隙。依微聞雞犬，豁達值阡陌。居人互將迎，笑語如平昔。廣樂雖交奏，海禽心不懌。揮手一來歸，故溪無處覓。綿綿五百載，市朝幾遷革。有路在壺中，無人知地脈。皇家感至道，聖祚自天錫。金闕傳本枝，玉函留寶曆。禁山開祕宇，復戶潔靈宅。蕊檢香氛氳，醮壇煙冪冪。我來塵外躅，瑩若朝星析。崖轉對翠屏，水窮留畫鷁。三休俯喬木，千級扳峭壁。旭日聞撞鐘，彩雲迎躡屐。遂登最高頂，縱目還楚澤。平湖見草青，遠岸連霞赤。幽尋如夢想，綿思屬空闃。夤緣且忘疲，耽玩近成癖。清猿伺曉發，瑤草凌寒坼。祥禽舞蔥蘢，珠樹搖玓瓅。羽人顧我笑，勸我稅歸軛。霓裳何飄颻，童顏潔白皙。重巖是藩屏，馴鹿受羈靮。樓居彌清霄，蘿蔦成翠帟。仙翁遺竹杖，王母留桃核。奼女飛丹砂，青童護金液。寶氣浮鼎耳，神光生劍脊。虛無天樂來，僁窣鬼兵役。丹丘肅朝禮，玉札工紬繹。枕中淮南方，床下阜鄉舄。明燈坐遙夜，幽籟聽淅瀝。因話近世仙，聳然心神惕。乃言瞿氏子，骨狀非凡格。往事黃先生，群兒多侮劇。謷然不屑意，元氣貯肝膈。往往遊不歸，洞中觀博弈。言高未易信，猶復加訶責。一旦前致辭，自雲仙期迫。言師有道骨，前事常被謫。如今三山上，名字在真籍。悠然謝主人，後歲當來覿。言畢依庭樹，如煙去無跡。觀者皆失次，驚追紛絡繹。日暮山徑窮，松風自蕭槭。適逢修蛇見，瞋目光激射。如嚴三清居，不使恣搜尋。唯餘步綱勢，八趾在沙礫。至今東北隅，表以壇上石。列仙徒有名，世人非目擊。如何庭廡際，白日振飛翮。洞天豈幽遠，得道如咫尺。一氣無死生，三光自遷易。因思人間世，前路何狹窄。瞥然此生中，善祝期滿百。大方播群類，秀氣肖翕闢。性靜本同和，物牽成阻厄。是非斗方寸，葷血昏精魄。遂令多夭傷，猶喜見斑白。喧喧車馬馳，苒苒桑榆夕。共安緹繡榮，不悟泥途適。紛吾本孤賤，世葉在逢掖。九流宗指歸，百氏旁捃摭。公卿偶慰薦，鄉曲繆推擇。居安白社貧，志傲玄纁闢。功名希自取，簪組俟揚歷。書府蚤懷鉛，射宮曾發的。起草香生帳，坐曹烏集柏。賜燕聆簫韶，侍祠閱琮璧。嘗聞履忠信，可以行蠻貊。自述希古心，忘恃干時畫。巧言忽成錦，苦志徒食櫱。平地生峰巒，深心有矛戟。層波一震盪，弱植忽淪溺。北渚吊靈均，長岑思亭伯。禍來昧幾兆，事去空嘆息。塵累與時深，流年隨漏滴。才能疑木雁，報施迷夷跖。楚奏縶鍾儀，商歌勞甯戚。稟生非懸解，對鏡方感激。自從嬰網羅，每事問龜策。王正降雷雨，環玦賜遷斥。倘伏夷平人，誓將依羽客。買山構精舍，領徒開講席。冀無身外憂，自有閒中益。道芽期日就，塵慮乃冰釋。且欲遺姓名，安能慕竹帛。長生尚學致，一溉豈虛擲。芝朮資餱糧，煙霞拂巾幘。黃石履看墮，洪崖肩可拍。聊復嗟蜉蝣，何煩哀虺蜴。青囊既深味，瓊葩亦屢摘。縱無西山資，猶免長慼慼。清晨登天壇，半路逢陰晦。疾行穿雨過，卻立視雲背。白日照其上，風雷走於內。滉漾雪海翻，槎牙玉山碎。蛟龍露鬐鬣，神鬼含變態。萬狀互生滅，百音以繁會。俯觀群動靜，始覺天宇大。山頂自晶明，人間已滂沛。豁然重昏斂，渙若春冰潰。反照入鬆門，瀑流飛縞帶。遙光泛物色，餘韻吟天籟。洞府撞仙鍾，村墟起夕靄。卻見山下侶，已如迷世代。問我何處來，我來雲雨外。君言羅浮上，容易見九垠。漸高元氣壯，洶湧來翼身。夜宿最高峰，瞻望浩無鄰。海黑天宇曠，星辰來逼人。是時當朏魄，陰物恣騰振。日光吐鯨背，劍影開龍鱗。倏若萬馬馳，旌旗聳奫淪。又如廣樂奏，金石含悲辛。疑其有巨靈，怪物盡來賓。陰陽迭用事，乃俾夜作晨。咿喔天雞鳴，扶桑色昕昕。赤波千萬裡，湧出黃金輪。下視生物息，霏如隙中塵。醯雞仰甕口，亦謂雲漢津。世人信耳目，方寸度大鈞。安知視聽外，怪愕不可陳。悠悠想大方，此乃杯水濱。知小天地大，安能識其真。洞庭秋月生湖心，層波萬頃如熔金。孤輪徐轉光不定，遊氣濛濛隔寒鏡。是時白露三秋中，湖平月上天地空。岳陽樓頭暮角絕，盪漾已過君山東。山城蒼蒼夜寂寂，水月逶迤繞城白。蕩槳巴童歌竹枝，連檣估客吹羌笛。勢高夜久陰力全，金氣肅肅開星躔。浮雲野馬歸四裔，遙望星斗當中天。天雞相呼曙霞出，斂影含光讓朝日。日出喧喧人不閒，夜來清景非人間。揮毫起制來東省，躡足脩名謁外臺。好著櫜鞬莫惆悵，出文入武是全才。曾主魚書輕刺史，今朝自請左魚來。青雲直上無多地，卻要斜飛取勢回。東城南陌昔同遊，坐上無人第二流。屈指如今已零落，且須歡喜作鄰州。衙前有樂饌常精，宅內連池酒任傾。自是官高無狎客，不論年長少歡情。驪龍頷被探珠去，老蚌胚還應月生。莫羨三春桃與李，桂花成實向秋榮。湘水流，湘水流，九疑雲物至今愁。君問二妃何處所，零陵香草露中秋。斑竹枝，斑竹枝，淚痕點點寄相思。楚客欲聽瑤瑟怨，瀟湘深夜月明時。清淮南岸家山樹，黑水東邊第一栽。影近畫樑迎曉日，香隨綠酒入金盃。根留本土依江潤，葉起寒稜映月開。早晚陰成比梧竹，九霄還放彩雛來。軒皇傳上略，蜀相運神機。水落龍蛇出，沙平鵝鸛飛。波濤無動勢，鱗介避餘威。會有知兵者，臨流指是非。貴人三閣上，日晏未梳頭。不應有恨事，嬌甚卻成愁。珠箔曲瓊鉤，仔細見揚州。北兵那得度，浪話判悠悠。沉香帖閣柱，金縷畫門楣。回首降幡下，已見黍離離。三人出眢井，一身登檻車。朱門漫臨水，不可見鱸魚。早入八元數，嘗承三接恩。飛鳴天上路，鎮壓海西門。清望寰中許，高情物外存。時來誠不讓，歸去每形言。洛下思招隱，江干厭作藩。按經修道具，依樣買山村。開鑿隨人化，幽陰為律暄。遠移難得樹，立變舊荒園。絕塞通潛徑，平泉占上原。煙霞遙在想，簿領益為繁。丹禁虛東閤，蒼生望北轅。徒令雙白鶴，五里自翩翻。蠻語鉤輈音，蠻衣斑斕布。薰狸掘沙鼠，時節祠盤瓠。忽逢乘馬客，恍若驚麏顧。腰斧上高山，意行無舊路。振蟄春潛至，湘南人未歸。身加一日長，心覺去年非。燎火委虛燼，兒童衒綵衣。異鄉無舊識，車馬到門稀。昨來樓上迎春處，今日登樓又送歸。蘭蕊殘妝含露泣，柳條長袖向風揮。佳人對鏡容顏改，楚客臨江心事違。萬古至今同此恨，無如一醉盡忘機。山陽昔相遇，灼灼晨葩鮮。同遊翰墨場，和樂壎篪然。一落名宦途，浩如乘風船。行當衰暮日，臥理淮海邊。猶期謝病後，共樂桑榆年。流塵翳明鏡，歲久看如漆。門前負局人，為我一磨拂。萍開綠池滿，暈盡金波溢。白日照空心，圓光走幽室。山神妖氣沮，野魅真形出。卻思未磨時，瓦礫來唐突。.南國山川舊帝畿，宋臺樑館尚依稀。馬嘶古道行人歇，麥秀空城野雉飛。風吹落葉填宮井，火入荒陵化寶衣。徒使詞臣庾開府，咸陽終日苦思歸。昔聽東武吟，壯年心已悲。如何今濩落，聞君辛苦辭。言有窮巷士，弱齡頗尚奇。讀得玄女符，生當事邊時。借名遊俠窟，結客幽並兒。往來長楸間，能帶雙鞬馳。崩騰天寶末，塵暗燕南垂。爟火入咸陽，詔徵神武師。是時佔軍幕，插羽揚金羈。萬夫列轅門，觀射中戟支。誓當雪國讎，親愛從此辭。中宵倚長劍，起視蚩尤旗。介馬晨蕭蕭，陣雲竟天涯。陰風獵白草，旗槊光參差。勇氣貫中腸，視身忽如遺。生擒白馬將，虜騎不敢追。貴臣上戰功，名姓隨意移。終歲肌骨苦，他人印累累。謁者既清宮，諸侯各罷戲。上將賜甲第，門戟不可窺。眥血下沾襟，天高問無期。卻尋故鄉路，孤影空相隨。行逢裡中舊，撲樕昔所嗤。一言合侯王，腰佩黃金龜。問我何自苦，可憐真數奇。遲迴顧徒御，得色懸雙眉。翻然悟世途，撫己昧所宜。田園已蕪沒，流浪江海湄。鷙禽毛翮摧，不見翔雲姿。衰容蔽逸氣，孑孑無人知。寂寞草玄徒，長吟下書帷。為君發哀韻，若扣瑤林枝。有客識其真，潺湲涕交頤。飲爾一杯酒，陶然足自怡。夜樹風韻清，天河雲彩輕。故苑多露草，隔城聞鶴鳴。搖落從此始，別離含遠情。聞君當是夕，倚瑟吟商聲。外物豈不足，中懷向誰傾。秋來念歸去，同聽嵩陽笙。鳶飛杳杳青雲裡，鳶鳴蕭蕭風四起。旗尾飄揚勢漸高，箭頭砉劃聲相似。長空悠悠霽日懸，六翮不動凝飛煙。遊鶤翔雁出其下，慶雲清景相迴旋。忽聞飢烏一噪聚，瞥下雲中爭腐鼠。騰音礪吻相喧呼，仰天大嚇疑鴛雛。畏人避犬投高處，俯啄無聲猶屢顧。青鳥自愛玉山禾，仙禽徒貴華亭露。樸樕危巢向暮時，毰毸飽腹蹲枯枝。遊童挾彈一麾肘，臆碎羽分人不悲。天生眾禽各有類，威鳳文章在仁義。鷹隼儀形螻蟻心，雖能戾天何足貴。宮漏夜丁丁，千門閉霜月。華堂列紅燭，絲管靜中發。歌眉低有思，舞體輕無骨。主人啟酡顏，酣暢浹肌發。猶思城外客，阡陌不可越。春意日夕深，此歡無斷絕。楚望何蒼然，曾瀾七百里。孤城寄遠目，一寫無窮已。盪漾浮天蓋，四環宣地理。積漲在三秋，混成非一水。冬遊見清淺，春望多洲沚。雲錦遠沙明，風煙青草靡。火星忽南見，月硤方東迤。雪波西山來，隱若長城起。獨專朝宗路，駛悍不可止。支川讓其威，蓄縮至南委。熊武走蠻落，瀟湘來奧鄙。炎蒸動泉源，積潦搜山趾。歸往無旦夕，包含通遠邇。行當白露時，眇視秋光裡。曙色未昭晰，露華遙斐舋。浩爾神骨清，如觀混元始。北風忽震盪，驚浪迷津涘。怒激鼓鏗訇，蹙成山巋硊。鵾鵬疑變化，罔象何恢詭。噓吸寫樓臺，騰驤露鬐尾。景移群動息，波靜繁音弭。明月出中央，青天絕纖滓。素光淡無際，綠靜平如砥。空影渡鵷鴻，秋聲思蘆葦。鮫人弄機杼，貝闕駢紅紫。珠蛤吐玲瓏，文鰩翔旖旎。水鄉吳蜀限，地勢東南庳。翼軫粲垂精，衡巫屹環峙。名雄七澤藪，國辨三苗氏。唐羿斷修蛇，荊王憚青兕。秦狩跡猶在，虞巡路從此。軒後奏宮商，騷人詠蘭芷。茅嶺潛相應，橘洲傍可指。郭璞驗幽經，羅含著前紀。觀津戚里族，按道侯家子。聯袂登高樓，臨軒笑相視。假守亦高臥，墨曹正垂耳。契闊話涼溫，壺觴慰遷徙。地偏山水秀，客重杯盤侈。紅袖花欲然，銀燈晝相似。興酣更抵掌，樂極同啟齒。筆鋒不能休，藻思一何綺。伊餘負微尚，夙昔慚知己。出入金馬門，交結青雲士。襲芳踐蘭室，學古遊槐市。策慕宋前軍，文師漢中壘。陋容昧俯仰，孤志無依倚。衛足不如葵，漏川空嘆蟻。幸逢萬物泰，獨處窮途否。鍛翮重疊傷，兢魂再三褫。蘧瑗亦屢化，左丘猶有恥。桃源訪仙宮，薜服祠山鬼。故人南臺舊，一別如弦矢。今朝會荊巒，斗酒相宴喜。為餘出新什，笑抃隨伸紙。曄若觀五色，歡然臻四美。委曲風濤事，分明窮達旨。洪韻發華鍾，悽音激清徵。羊濬要共和，江淹多雜擬。徒欲仰高山，焉能追逸軌。湘洲路四達，巴陵城百雉。何必顏光祿，留詩張內史。風箏吟秋空，不肖指爪聲。高人靈府間，律呂伴鹹英。昔年與兄遊，文似馬長卿。今來寄新詩，乃類陶淵明。磨礱老益智，吟詠閒彌精。豈非山水鄉，盪漾神機清。渚煙蕙蘭動，溪雨虹蜺生。馮君虛上舍，待餘乘興行。一辭溫室樹，幾見武昌柳。荀謝年何少，韋平望已久。種鬆夾石道，紆組臨沙阜。目覽帝王州，心存股肱守。葉動驚彩翰，波澄見赬首。晉宋齊樑都，千山萬江口。煙散隋宮出，濤來海門吼。風俗太伯餘，衣冠永嘉後。江長天作限，山固壤無朽。自古稱佳麗，非賢誰奄有。八元邦族盛，萬石門風厚。天柱揭東溟，文星照北斗。高亭一騁望，舉酒共為壽。因賦詠懷詩，遠寄同心友。禁中晨夜直，江左東西偶。將手握兵符，儒腰盤貴綬。頒條風有自，立事言無苟。農野聞讓耕，軍人不使酒。用材當構廈，知道寧窺牖。誰謂青雲高，鵬飛終揹負。泰孃家本閶門西，門前綠水環金堤。有時妝成好天氣，走上皋橋折花戲。風流太守韋尚書，路傍忽見停隼旟。斗量明珠鳥傳意，紺幰迎入專城居。長鬟如雲衣似霧，錦茵羅薦承輕步。舞學驚鴻水榭春，歌傳上客蘭堂暮。從郎西入帝城中，貴遊簪組香簾櫳。低鬟緩視抱明月，纖指破撥生胡風。繁華一旦有消歇，題劍無光履聲絕。洛陽舊宅生草萊，杜陵蕭蕭松柏哀。妝奩蟲網厚如繭，博山爐側傾寒灰。蘄州刺史張公子，白馬新到銅駝裡。自言買笑擲黃金，月墮雲中從此始。安知鵩鳥座隅飛，寂寞旅魂招不歸。秦嘉鏡有前時結，韓壽香銷故篋衣。山城少人江水碧，斷雁哀猿風雨夕。朱弦已絕為知音，雲鬢未秋私自惜。舉目風煙非舊時，夢尋歸路多參差。如何將此千行淚，更灑湘江斑竹枝。才子聲名白侍郎，風流雖老尚難當。詩情逸似陶彭澤，齋日多如周太常。矻矻將心求淨法，時時偷眼看春光。知君技癢思歡宴，欲倩天魔破道場。謾讀圖書三十車，年年為郡老天涯。一生不得文章力，百口空為飽暖家。綺季衣冠稱鬢面，吳公政事副詞華。還思謝病吟歸去，同醉城東桃李花。邅回二紀重為郎，洛下遙分列宿光。不見當關呼早起，曾無侍史與焚香。三花秀色通春幌，十字清波繞宅牆。白髮青衫誰比數，相憐只是有樑王。長憶樑王逸興多，西園花盡興如何。近來溽暑侵亭館，應覺清談勝綺羅。境入篇章高韻發，風穿號令眾心和。承明欲謁先相報，願拂朝衣逐曉珂。邊烽寂寂盡收兵，宮樹蒼蒼靜掩扃。戎羯歸心如內地，天狼無角比凡星。新成麗句開緘後，便入清歌滿坐聽。吳苑晉祠遙望處，可憐南北太相形。飛蓬卷盡塞雲寒，戰馬閒嘶漢地寬。萬里胡天無警急，一籠烽火報平安。燈前妓樂留賓宴，雪後山河出獵看。珍重新詩遠相寄，風情不似四登壇。洛陽天壇上，依稀似玉京。夜分先見日，月靜遠聞笙。雲路將雞犬，丹臺有姓名。古來成道者，兄弟亦同行。春來山事好，歸去亦逍遙。水淨苔莎色，露香芝朮苗。登臺吸瑞景，飛步翼神飆。願薦壎篪曲，相將學玉簫。拋卻人間第一官，俗情驚怪我方安。兵符相印無心戀，洛水嵩雲恣意看。三足鼎中知味久，百尋竿上擲身難。追呼故舊連宵飲，直到天明興未闌。勞動諸賢者，同來問病夫。添爐烹雀舌，灑水淨龍鬚。身是芭蕉喻，行須筇竹扶。醫王有妙藥，能乞一丸無。前年牧錦城，馬蹋血泥行。千里追戎首，三軍許勇名。殘兵疑鶴唳，空壘辯烏聲。一誤雲中級，南遊湘水清。出震清多難，乘時播大鈞。操弦調六氣，揮翰動三辰。運偶昇天日，哀深率土人。瑤池無轍跡，誰見屬車塵。鳳翣擁銘旌，威遲異吉行。漢儀陳祕器，楚挽咽繁聲。駐綍辭清廟，凝笳背直城。唯應留內傳，知是向蓬瀛。蟬聲未發前，已自感流年。一入淒涼耳，如聞斷續絃。晴清依露葉，晚急畏霞天。何事秋卿詠，逢時亦悄然。野水繞空城，行塵起孤驛。花臺側生樹，石碣陽鐫額。靡靡度行人，溫風吹宿麥。退朝還公府，騎吹息繁陰。吏散秋庭寂，烏啼煙樹深。威生奉白簡，道勝外華簪。風物清遠目，功名懷寸陰。雲衢念前侶，彩翰寫沖襟。涼菊照幽徑，敗荷攢碧潯。感時江海思，報國鬆筠心。空愧壽陵步，芳塵何處尋。芳菲滿雍州，鸞鳳許同遊。花徑須深入，時光不少留。色鮮由樹嫩，枝亞為房稠。靜對仍持酒，高看特上樓。晴宜連夜賞，雨便一年休。共憶秋官處，餘霞曲水頭。公館似仙家，池清竹徑斜。山禽忽驚起，衝落半巖花。門前洛陽道，門裡桃花路。塵土與煙霞，其間十餘步。祖帳管絃絕，客帆西風生。回車已不見，猶聽馬嘶聲。曉發柳林戍，遙城聞五鼓。憶與故人眠，此時猶晤語。楚關蘄水路非賒，東望雲山日夕佳。薤葉照人呈夏簟，松花滿碗試新茶。樓中飲興因明月，江上詩情為晚霞。北地交親長引領，早將玄鬢到京華。故人博羅尉，遺我山姜花。採從碧海上，來自謫仙家。雲濤潤孤根，陰火照晨葩。靜搖扶桑日，豔對瀛洲霞。世人愛芳辛，搴擷忘幽遐。傳名入帝裡，飛驛辭天涯。王濟本尚味，石崇方鬥奢。雕盤多不識，綺席乃增華。驛馬損筋骨，貴人滋齒牙。顧予藜藿士，持此重諮嗟。早宦閱人事，晚懷生道機。時從學省出，獨望郊園歸。野彴度春水，山花映巖扉。石頭解金章，林下步綠薇。青松鬱成塢，修竹盈尺圍。吟風起天籟，蔽日無炎威。危徑盤羊腸，連甍聳翬飛。幽谷響樵斧，澄潭環釣磯。因高見帝城，冠蓋揚光輝。白雲難持寄，清韻投所希。二公如長離，比翼翔太微。含情謝林壑，酬贈駢珠璣。顧予久郎潛，愁寂對芳菲。一聞丘中趣，再撫黃金徽。聞有白太守，拋官歸舊谿。蘇州十萬戶，盡作嬰兒啼。太守駐行舟，閶門草萋萋。揮袂謝啼者，依然兩眉低。朱戶非不崇，我心如重狴。華池非不清，意在寥廓棲。誇者竊所怪，賢者默思齊。我為太守行，題在隱起珪。水禽渡殘月，飛雨灑高城。華堂對嘉樹，簾廡含曉清。拂鏡整危冠，振衣步前楹。將吏儼成列，簿書紛來縈。言下辨曲直，筆端破交爭。虛懷詢病苦，懷律操剽輕。閽吏告無事，歸來解簪纓。高簾覆朱閣，忽爾聞調笙。帝城宜春入，遊人喜意長。草生季倫谷，花出莫愁坊。斷雲發山色，輕風漾水光。樓前戲馬地，樹下鬥雞場。白頭自為侶，綠酒亦滿觴。潘園觀種植，謝墅閱池塘。至閒似隱逸，過老不悲傷。相問焉功德，銀黃遊故鄉。幾年丹霄上，出入金華省。暫別萬年枝，看花桂陽嶺。南方足奇樹，公府成佳境。綠陰交廣除，明豔透蕭屏。雨餘人吏散，燕語簾櫳靜。懿此含曉芳，翛然忘簿領。紫茸垂組縷，金縷攢鋒穎。露溽暗傳香，風輕徐就影。苒弱多意思，從容佔光景。得地在侯家，移根近仙井。開尊好凝睇，倚瑟仍回頸。遊蜂駐彩冠，舞鶴迷煙頂。興生紅藥後，愛與甘棠並。不學夭桃姿，浮榮在俄頃。曉月映宮樹，秋光起天津。涼風稍動葉，宿露未生塵。星氣尚芳麗，曠望感心神。揮毫成逸韻，開閤遲來賓。擺去將相印，漸為逍遙身。如招後房宴，卻要白頭人。凌雲羽翮掞天才，揚歷中樞與外臺。相印昔辭東閣去，將星還拱北辰來。殿庭捧日彯纓入，閣道看山曳履回。口不言功心自適，吟詩釀酒待花開。龍門賓客會龍宮，東去旌旗駐上東。二八笙歌雲幕下，三千世界雪花中。離堂未暗排紅燭，別曲含悽颺晚風。才子從今一分散，便將詩詠向吳儂。十萬天兵貂錦衣，晉城風日鬥生輝。行臺僕射深恩重，從事中郎舊路歸。疊鼓蹙成汾水浪，閃旗驚斷塞鴻飛。邊庭自此無烽火，擁節還來坐紫微。五彩繡團團，登君玳瑁筵。最宜紅燭下，偏稱落花前。上客如先起，應須贈一船。春早見花枝，朝朝恨發遲。及看花落後，卻憶未開時。幸有拋球樂，一杯君莫辭。風雲變化饒年少，光景蹉跎屬老夫。秋隼得時凌汗漫，寒龜飲氣受泥塗。東隅有失誰能免，北叟之言豈便無。振臂猶堪呼一擲，爭知掌下不成盧。見學胡琴見藝成，今朝追想幾傷情。撚弦花下呈新曲。放撥燈前謝改名。但是好花皆易落，從來尤物不長生。鸞臺夜直衣衾冷，雲雨無因入禁城。江上樓高二十梯，梯梯登遍與雲齊。人從別浦經年去，天向平蕪盡處低。久學文章含白鳳，卻因政事賜金魚。郡人未識聞謠詠，天子知名與詔書。珍重賀詩呈錦繡，願言歸計並園廬。舊來詞客多無位，金紫同遊誰得如。柘枝本出楚王家，玉面添嬌舞態奢。鬆鬢改梳鸞鳳髻，新衫別織鬥雞紗。鼓催殘拍腰身軟，汗透羅衣雨點花。畫筵曲罷辭歸去，便隨王母上煙霞。仙院文房隔舊宮，當時盛事盡成空。墨池半在頹垣下，書帶猶生蔓草中。巡內因經九重苑，裁詩又繼二南風。為兄手寫殷勤句，遍歷三臺各一通。酒法眾傳吳米好，舞衣偏尚越羅輕。動搖浮蟻香濃甚，裝束輕鴻意態生。閱曲定知能自適，舉杯應嘆不同傾。終朝相憶終年別，對景臨風無限情。新恩通籍在龍樓，分務神都近舊丘。自有園公紫芝侶，仍追少傅赤松遊。華林霜葉紅霞晚，伊水晴光碧玉秋。更接東山文酒會，始知江左未風流。綠樹滿褒斜，西南蜀路賒。驛門臨白草，縣道入黃花。相府開油幕，門生逐絳紗。行看佈政後，還從入京華。綠野芳城路，殘春柳絮飛。風鳴驌驦馬，日照老萊衣。洛苑魚書至，江村雁戶歸。相思望淮水，雙鯉不應稀。從君勇斷拋名後，世路榮枯見幾回。門外紅塵人自走，甕頭清酒我初開。三冬學任胸中有，萬戶侯須骨上來。何幸相招同醉處，洛陽城裡好池臺。誰憐相門子，不語望秋山。生長綺紈內，辛勤筆硯間。榮親在名字，好學棄官班。佇俟明年桂，高堂開笑顏。銜命出尚書，新恩換使車。漢庭無右者，樑苑重歸歟。又食建業水，曾依京口居。共經何限事，賓主兩如初。洛城無事足杯盤，風雪相和歲欲闌。樹上因依見寒鳥，坐中收拾盡閒官。笙歌要請頻何爽，笑語忘機拙更歡。遙想兔園今日會，瓊林滿眼映旂竿。天將今夜月，一遍洗寰瀛。暑退九霄淨，秋澄萬景清。星辰讓光彩，風露發晶英。能變人間世，翛然是玉京。憶逐羊車凡幾時，今來舊府統戎師。象筵照室會詞客，銅鼓臨軒舞海夷，百越酋豪稱故吏，十洲風景助新詩。秣陵從事何年別，一見瓊章如素期。候吏立沙際，田家連竹溪。楓林社日鼓，茅屋午時雞。鵲噪晚禾地，蝶飛秋草畦。驛樓宮樹近，疲馬再三嘶。健筆高科早絕倫，後來無不揖芳塵。遍看今日乘軒客，多是昔年呈卷人。胄子執經瞻講坐，郎官共食接華茵。煩君遠寄相思曲，慰問天南一逐臣。借問池臺主，多居要路津。千金買絕境，永日屬閒人。竹徑縈紆入，花林委曲巡。斜陽眾客散，空鎖一園春。楚澤雪初霽，楚城春欲歸。清淮變寒色，遠樹含清暉。原野已多思，風霜潛減威。與君同旅雁，北向刷毛衣。南嶺見秋雪，千門生早寒。閒時駐馬望，高處捲簾看。霧散瓊枝出，日斜鉛粉殘。偏宜曲江上，倒影入清瀾。飄颺南陌起東鄰，漠漠濛濛暗度春。花巷暖隨輕舞蝶，玉樓晴拂豔妝人。縈迴謝女題詩筆，點綴陶公漉酒巾。何處好風偏似雪，隋河堤上古江津。洞戶夜簾卷，華堂秋簟清。螢飛過池影，蛩思繞階聲。老枕知將雨，高窗報欲明。何人諳此景，遠問白先生。舊託鬆心契，新交竹使符。行年同甲子，筋力羨丁夫。別後詩成帙，攜來酒滿壺。今朝停五馬，不獨為羅敷。案頭開縹帙，肘後檢青囊。唯有達生理，應無治老方。減書存眼力，省事養心王。君酒何時熟，相攜入醉鄉。庭晚初辨色，林秋微有聲。槿衰猶強笑，蓮迥卻多情。檐燕歸心動，韝鷹俊氣生。閒人佔閒景，酒熟且同傾。夜雲起河漢，朝雨灑高林。梧葉先風落，草蟲迎溼吟。簟涼扇恩薄，室靜琴思深。且喜炎前別，安能懷寸陰。暫別明庭去，初隨優詔還。曾為鵬鳥賦，喜過鑿龍山。新墅煙火起，野程泉石間。巖廊人望在，只得片時閒。淒涼沃州僧，憔悴柴桑宰。別來二十年，唯餘兩心在。越江千里鏡，越嶺四時雪。中有逍遙人，夜深觀水月。三載為吳郡，臨岐祖帳開。雖非謝桀黠，且為一裴回。流水閶門外，秋風吹柳條。從來送客處，今日自魂銷。世路山河險，君門煙霧深。年年上高處，未省不傷心。日晚長秋簾外報，望陵歌舞在明朝。添爐欲爇薰衣麝，憶得分時不忍燒。日映西陵松柏枝，下臺相顧一相思。朝來樂府長歌曲，唱著君王自作詞。秋次池上館，林塘照南榮。塵衣紛未解，幽思浩已盈。風蓮墜故萼，露菊含晚英。恨為一夕客，愁聽晨雞鳴。聖言貴忠恕，至道重觀身。法在何所恨，色相斯為仁。良時難久恃，陰謫豈無因。寂寞韶陽廟，魂歸不見人。昨日東林看講時，都人象馬蹋琉璃。雪山童子應前世，金粟如來是本師。一錫言歸九城路，三衣曾拂萬年枝。休公久別如相問，楚客逢秋心更悲。寂寂重寂寂，病夫臥秋齋。夜蛩思幽壁，槁葉鳴空階。南國異氣候，火旻尚昏霾。瘴煙跕飛羽，沴氣傷百骸。昨聞凱歌旋，飲至酒如淮。無戰陋丹水，垂仁輕槁街。清廟既策勳，圓丘俟燔柴。車書一以混，幽遠靡不懷。逐客憔悴久，故鄉雲雨乖。禽魚各有化，予欲問齊諧。東南倚蓋卑，維嶽資柱石。前當祝融居，上拂朱鳥翮。青冥結精氣，磅礴宣地脈。還聞膚寸陰，能致彌天澤。鄰境諸侯同舍郎，芷江蘭浦恨無樑。秋風門外旌旗動，曉露庭中橘柚香。玉簟微涼宜白晝，金笳入暮應清商，騷人昨夜聞鶗鴂，不嘆流年惜眾芳。渡頭輕雨灑寒梅，雲際溶溶雪水來。夢渚草長迷楚望，夷陵土黑有秦灰。巴人淚應猿聲落，蜀客船從鳥道回。十二碧峰何處所，永安宮外是荒臺。輕陰迎曉日，霞霽秋江明。草樹含遠思，襟杯有餘清。凝睇永珍起，朗吟孤憤平。渚鴻未矯翼，而我已遐徵。因思市朝人，方聽晨雞鳴。昏昏戀衾枕，安見元氣英。納爽耳目變，玩奇筋骨輕。滄洲有奇趣，浩然吾將行。雙檜蒼然古貌奇，含煙吐霧鬱參差。晚依禪客當金殿，初對將軍映畫旗。龍象界中成寶蓋，鴛鴦瓦上出高枝。長明燈是前朝焰，曾照青青年少時。鬆間風未起，萬葉不自吟。池上月未來，清輝同夕陰。宮徵不獨運，壎篪自相尋。一從別樂天，詩思日已沉。吟君洛中作，精絕百鍊金。乃知孤鶴情，月露為知音。微之從東來，威鳳鳴歸林。羨君先相見，一豁平生心。漠漠復靄靄，半晴將半陰。春來自何處，無跡日以深。韶嫩冰後木，輕盈煙際林。藤生欲有託，柳弱不自任。花意已含蓄，鳥言尚沉吟。期君當此時，與我恣追尋。翻愁爛熳後，春暮卻傷心。碧樹鳴蟬後，煙雲改容光。瑟然引秋氣，芳草日夜黃。夾道喧古槐，臨池思垂楊。離人下憶淚，志士激剛腸。昔聞阻山川，今聽同匡床。人情便所遇，音韻豈殊常。因之比笙竽，送我遊醉鄉。玉女來看玉蕊花，異香先引七香車。攀枝弄雪時回顧，驚怪人間日易斜。雪蕊瓊絲滿院春，衣輕步步不生塵。君平簾下徒相問，長伴吹簫別有人。淮西春草長，淮水逶迤光。燕入新村落，人耕舊戰場。可憐行春守，立馬看斜桑。漠漠淮上春，莠苗生故壘。梨花方城路，荻筍蕭陂水。高齋有謫仙，坐嘯清風起。博山炯炯吐香霧，紅燭引至更衣處。夜如何其夜漫漫，鄰雞未鳴寒雁度。庭前雪壓鬆桂叢，廊下點點懸紗籠。滿堂醉客爭笑語，嘈囋琵琶青幕中。愛名之世忘名客，多事之時無事身。古老相傳見來久，歲年雖變貌常新。飛章上達三清路，受籙平交五嶽神。笑聽咚咚朝暮鼓，只能催得市朝人。詞人各在一涯居，聲味雖同跡自疏。佳句傳因多好事，盡題稀為不便書。已通戎略逢黃石，仍占星文耀碧虛。聞說朝天在來歲，霸陵春色待行車。元君後輩先零落，崔相同年不少留。華屋坐來能幾日，夜臺歸去便千秋。背時猶自居三品，得老終須卜一丘。若使吾徒還早達，亦應簫鼓入鬆楸。樹繞荒臺葉滿池，簫聲一絕草蟲悲。鄰家猶學宮人髻，園客爭偷御果枝。馬埒蓬蒿藏狡兔，鳳樓煙雨嘯愁鴟。何郎獨在無恩澤，不似當初傅粉時。吟君嘆逝雙絕句，使我傷懷奏短歌。世上空驚故人少，集中惟覺祭文多。芳林新葉催陳葉，流水前波讓後波。萬古到今同此恨，聞琴淚盡欲如何。薝蔔林中黃土堆，羅襦繡黛已成灰。芳魂雖死人不怕，蔓草逢春花自開。幡蓋向風疑舞袖，鏡燈臨曉似妝臺。吳王嬌女墳相近，一片行雲應往來。天下嚥喉今大寧，軍城喜氣徹青冥。庭前劍戟朝迎日，筆底文章夜應星。三省壁中題姓字，萬人頭上見儀形。汴州忽復承平事，正月看燈戶不扃。北都留守將天兵，出入香街宿禁扃。鼙鼓夜聞驚朔雁，旌旗曉動拂參星。孔璋舊檄家家有，叔度新歌處處聽。夷落遙知真漢相，爭來屈膝看儀刑。邊馬蕭蕭鳴，邊風滿磧生。暗添弓箭力，鬥上鼓鼙聲。襲月寒暈起，吹雲陰陣成。將軍佔氣候，出號夜翻營。兄弟盡鴛鸞，歸心切問安。貪榮五彩服，遂掛兩樑冠。侍膳曾調鼎，循陔更握蘭。從今別君後，長憶德星看。束簡下延閣，買符驅短轅。同人惜分袂，結念醉芳樽。切切別弦急，蕭蕭徵騎煩。臨岐無限意，相視卻忘言。重疊稽亭路，山僧歸獨行。遠峰斜日影，本寺舊鐘聲。徒侶問新事，煙雲愴別情。應誇乞食處，踏遍鳳凰城。窮巷唯秋草，高僧獨扣門。相歡如舊識，問法到無言。水為風生浪，珠非塵可昏。悟來皆是道，此別不銷魂。城外園林初夏天，就中野趣在西偏。薔薇亂髮多臨水，鸂鶒雙遊不避船。水底遠山雲似雪，橋邊平岸草如煙。白家唯有杯觴興，欲把頭盤打少年。師逢吳興守，相伴住禪扃。春雨同栽樹，秋燈對講經。廬山曾結社，桂水遠揚舲。話舊還惆悵，天南望柳星。看畫長廊遍，尋僧一徑幽。小池兼鶴淨，古木帶蟬秋。客至茶煙起，禽歸講席收。浮杯明日去，相望水悠悠。紫陌夜來雨，南山朝下看。戟枝迎日動，閣影助鬆寒。瑞氣轉綃縠，遊光泛波瀾。御溝新柳色，處處拂歸鞍。聞君前日獨庭爭，漢帝偏知白馬生。忽領簿書遊太學，寧勞侍從厭承明。洛陽本自宜才子，海內而今有直聲。為謝同僚老博士，範雲來歲即公卿。分憂餘刃又從公，白羽胡床嘯詠中。彩筆諭戎矜倚馬，華堂留客看驚鴻。渚宮油幕方高步，澧浦甘棠有幾叢。若問騷人何處所，門臨寒水落江楓。早忝金馬客，晚為商洛翁。知名四海內，多病一生中。舉世往還盡，何人心事同。幾時登峴首，恃舊揖三公。暫別瑤墀鴛鷺行，彩旗雙引到沅湘。城邊流水桃花過，簾外春風杜若香。史筆枉將書紙尾，朝纓不稱濯滄浪。雲臺公業家聲在，徵詔何時出建章。辟雍流水近靈臺，中有詩篇絕世才。渤海歸人將集去，梨園弟子請詞來。瓊枝未識魂空斷，寶匣初臨手自開。莫道專城管雲雨，其如心似不然灰。籍通金馬門，家在銅駝陌。省闥晝無塵，宮樹朝凝碧。荒街淺深轍，古渡潺湲石。唯有嵩丘雲，堪誇早朝客。獨上百尺樓，目窮思亦愁。初日遍露草，野田荒悠悠。塵息長道白，林清宿煙收。回首雲深處，永懷鄉舊遊。繁露傳家學，青蓮譯梵書。火風乖四大，文字廢三餘。欹枕晝眠靜，折巾秋鬢疏。武皇思視草，誰許茂陵居。早花常犯寒，繁實常苦酸。何事上春日，坐令芳意闌。夭桃定相笑，遊妓肯回看。君問調金鼎，方知正味難。徵徒出灞涘，回首傷如何。故人云雨散，滿目山川多。行車無停軌，流景同迅波。前歡漸成昔，感嘆益勞歌。皎皎華亭鶴，來隨太守船。青雲意長在，滄海別經年。留滯清洛苑，裴回明月天。何如鳳池上，雙舞入祥煙。雨引苔侵壁，風驅葉擁階。久留閒客話，宿請老僧齋。酒甕新陳接，書籤次第排。翛然自有處，搖落不傷懷。三秋傷望眼，終日哭途窮。兩目今先暗，中年似老翁。看朱漸成碧，羞日不禁風。師有金篦術，如何為發矇。前日過蕭寺，看師上講筵。都上禮白足，施者散金錢。方便無非教，經行不廢禪。還知習居士，發論侍彌天。渚宮楊柳暗，麥城朝雉飛。可憐踏青伴，乘暖著輕衣。今日好南風，商旅相催發。沙頭檣竿上，始見春江闊。暑服宜秋著，清琴入夜彈。人情皆向菊，風意欲摧蘭。歲稔貧心泰，天涼病體安。相逢取次第，卻甚少年歡。雨歇晚霞明，風調夜景清。月高微暈散，雲薄細鱗生。露草百蟲思，秋林千葉聲。相望一步地，脈脈萬重情。月露發光彩，此時方見秋。夜涼金氣應，天靜火星流。蛩響偏依井，螢飛直過樓。相知盡白首，清景復追遊。小臺堪遠望，獨上清秋時。有酒無人勸，看山只自知。幽禽囀新竹，孤蓮落靜池。高門勿遽掩，好客無前期。九轉欲成就，百神應主持。嬰啼鼎上去，老貌鏡前悲。卻顧空丹灶，迴心向酒卮。醺然耳熱後，暫似少年時。漸入有年數，喜逢新歲來。震方天籟動，寅位帝車回。門巷掃殘雪，林園驚早梅。與君同甲子，壽酒讓先杯。露滌鉛粉節，風搖青玉枝。依依似君子，無地不相宜。軒後初冠冕，前旒為蔽明。安知從複道，然後見人情。簿領乃俗士，清談信古風。吾觀蘇令綽，朱墨一何工。野田生葡萄，纏繞一枝高。移來碧墀下，張王日日高。分岐浩繁縟，修蔓蟠詰曲。揚翹向庭柯，意思如有屬。為之立長檠，布濩當軒綠。米液溉其根，理疏看滲漉。繁葩組綬結，懸實珠璣蹙。馬乳帶輕霜，龍鱗曜初旭。有客汾陰至，臨堂瞪雙目。自言我晉人，種此如種玉。釀之成美酒，令人飲不足。為君持一斗，往取涼州牧。仙子東南秀，泠然善馭風。笙歌五雲裡，天地一壺中。受籙金華洞，焚香玉帝宮。我來君閉戶，應是向崆峒。如何贈琴日，已是絕弦時。無復雙金報，空餘掛劍悲。寶匣從此閒，朱弦誰復調。只應隨玉樹，同向土中銷。隱士遺塵在，高僧精舍開。地形臨渚斷，江勢觸山回。楚野花多思，南禽聲例哀。殷勤最高頂，閒即望鄉來。昔忝南宮郎，往來東觀頻。嘗披燕公傳，聳若窺三辰。翊聖崇國本，像賢正朝倫。高視緬今古，清風夐無鄰。蘭錡照通衢，一家十朱輪。酇國嗣侯絕，韋卿世業貧。夫子承大名，少年振芳塵。青袍仙掌下，矯首凌煙旻。公冶本非罪，潘郎一為民。風霜苦搖落，堅白無緇磷。一旦逢良時，天光燭幽淪。重為長裾客，佐彼觀風臣。分野窮禹畫，人煙過虞巡。不言此行遠，所樂相知新。雨起巫山陽，鳥鳴湘水濱。離筵出蒼莽，別曲多悲辛。今朝一杯酒，明日千里人。從此孤舟去，悠悠天海春。洛陽秋日正悽悽，君去西秦更向西。舊學三冬今轉富，曾傷六翮養初齊。王城曉入窺丹鳳，蜀路晴來見碧雞。早識臥龍應有分，不妨從此躡丹梯。君思郢上吟歸去，故自渝南擲郡章。野戍岸邊留畫舸，綠蘿陰下到山莊。池荷雨後衣香起，庭草春深綬帶長。只恐鳴騶催上道，不容待得晚菘嘗。暫辭鴛鷺出蓬瀛，忽擁貔貅鎮粵城。閩嶺夏雲迎皁蓋，建溪秋樹映紅旌。山川遠地由來好，富貴當年別有情。了卻人間婚嫁事，復歸朝右作公卿。緹騎朱旗入楚城，士林皆賀振家聲。兒童但喜迎賓守，故吏猶應記姓名。萬頃水田連郭秀，四時煙月映淮清。憶君初得崑山玉，同向揚州攜手行。東林寺裡一沙彌，心愛當時才子詩。山下偶隨流水出，秋來卻赴白雲期。灘頭躡屐挑沙菜，路上停舟讀古碑。想到舊房拋錫杖，小松應有過檐枝。漢壽城邊野草春，荒祠古墓對荊榛。田中牧豎燒芻狗，陌上行人看石麟。華表半空經霹靂，碑文才見滿埃塵。不知何日東瀛變，此地還成要路津。二十餘年別帝京，重聞天樂不勝情。舊人唯有何戡在，更與殷勤唱渭城。爛柯山下舊仙郎，列宿來添婺女光。遠放歌聲分白紵，知傳家學與青箱。水朝滄海何時去，蘭在幽林亦自芳。聞說天台有遺愛，人將琪樹比甘棠。風獵紅旗入壽春，滿城歌舞向朱輪。八公山下清淮水，千騎塵中白麵人。桂嶺雨餘多鶴跡，茗園晴望似龍鱗。聖朝方用敢言者，次第應須舊諫臣。朗朗鵾雞弦，華堂夜多思。簾外雪已深，座中人半醉。翠蛾發清響，曲盡有餘意。酌我莫憂狂，老來無逸氣。高樓賀監昔曾登，壁上筆蹤龍虎騰。中國書流尚皇象，北朝文士重徐陵。偶因獨見空驚目，恨不同時便伏膺。唯恐塵埃轉磨滅，再三珍重囑山僧。邑邑何邑邑，長沙地卑溼。樓上見春多，花前恨風急。猿愁腸斷叫，鶴病翹趾立。牛衣獨自眠，誰哀仲卿泣。鬱郁何鬱郁，長安遠如日。終日念鄉關，燕來鴻復還。潘岳歲寒思，屈平憔悴顏。殷勤望歸路，無雨即登山。東嶽真人張鍊師，高情雅淡世間稀。堪為列女書青簡，久事元君住翠微。金縷機中拋錦字，玉清檯上著霓衣。雲衢不要吹簫伴，只擬乘鸞獨自飛。暑退人體輕，雨餘天色改。荷珠貫索斷，竹粉殘妝在。高僧掃室請，逸客登樓待。槐柳漸蕭疏，閒門少光彩。結構得奇勢，朱門交碧潯。外來始一望，寫盡平生心。日軒漾波影，月砌鏤鬆陰。幾度欲歸去，回眸情更深。飛流透嵌隙，噴灑如絲棼。含暈迎初旭，翻光破夕曛。餘波繞石去，碎響隔溪聞。卻望瓊沙際，逶迤見脈分。流水繞雙島，碧溪相併深。浮花擁曲處，遠影落中心。閒鷺久獨立，曝龜驚復沉。蘋風有時起，滿谷簫韶音。濺濺漱幽石，注入團圓處。有如常滿杯，承彼清夜露。巖曲月斜照，林寒春晚煦。遊人不敢觸，恐有蛟龍護。蘇州刺史例能詩，西掖今來替左司。二八城門開道路，五千兵馬引旌旗。水通山寺笙歌去，騎過虹橋劍戟隨。若共吳王鬥百草，不如應是欠西施。天外巴子國，山頭白帝城。波清蜀栜盡，雲散楚臺傾。迅瀨下哮吼，兩岸勢爭衡。陰風鬼神過，暴雨蛟龍生。硤斷見孤邑，江流照飛甍。蠻軍擊嚴鼓，笮馬引雙旌。望闕遙拜舞，分庭備將迎。銅符一以合，文墨紛來縈。暮色四山起，愁猿數處聲。重關群吏散，靜室寒燈明。故人青霞意，飛舞集蓬瀛。昔曾在池籞，應知魚鳥情。昨日看成送鶴詩，高籠提出白雲司。朱門乍入應迷路，玉樹容棲莫揀枝。雙舞庭中花落處，數聲池上月明時。三山碧海不歸去，且向人間呈羽儀。鳳池西畔圖書府，玉樹玲瓏景氣閒。長聽餘風送天樂，時登高閣望人寰。青山雲繞欄干外，紫殿香來步武間。曾是先賢翔集地，每看壁記一慚顏。麥隴和風吹樹枝，商山逸客出關時。身無拘束起長晚，路足交親行自遲。官拂象筵終日待，私將雞黍幾人期。君來不用飛書報，萬戶先從紙貴知。曉星寥落春雲低，初聞百舌間關啼。花樹滿空迷處所，搖動繁英墜紅雨。笙簧百囀音韻多，黃鸝吞聲燕無語。東方朝日遲遲升，迎風弄景如自矜。數聲不盡又飛去，何許相逢綠楊路。綿蠻宛轉似娛人，一心百舌何紛紛。酡顏俠少停歌聽，墜珥妖姬和睡聞。可憐光景何時盡，誰能低迴避鷹隼。廷尉張羅自不關，潘郎挾彈無情損。天生羽族爾何微，舌端萬變乘春暉。南方朱鳥一朝見，索漠無言蒿下飛。吳郡魚書下紫宸，長安廄吏送朱輪。二南風化承遺愛，八詠聲名躡後塵。梁氏夫妻為寄客，陸家兄弟是州民。江城春日追遊處，共憶東歸舊主人。湘中才子是劉郎，望在長沙住桂陽。昨日鴻都新上第，五陵年少讓清光。報白君，別來已渡江南春。江南春色何處好，燕子雙飛故官道。春城三百七十橋，夾岸朱樓隔柳條。丫頭小兒蕩畫槳，長袂女郎簪翠翹。郡齋北軒卷羅幕，碧池逶迤繞畫閣。池邊綠竹桃李花，花下舞筵鋪彩霞。吳娃足情言語黠，越客有酒巾冠斜。坐中皆言白太守，不負風光向杯酒。酒酣襞箋飛逸韻，至今傳在人人口。報白君，相思空望嵩丘雲。其奈錢塘蘇小小，憶君淚點石榴裙。脫屣將相守衝謙，唯于山水獨不廉。枕伊背洛得勝地，鳴皋少室來軒檐。相形面勢默指畫，言下變化隨顧瞻。清池曲榭人所致，野趣幽芳天與添。有時轉入潭島間，珍木如幄藤為簾。忽然便有江湖思，沙礫平淺草纖纖。怪石釣出太湖底，珠樹移自天台尖。崇蘭迎風綠泛豔，坼蓮含露紅襜。ā修廊架空遠岫入，弱柳覆檻流波沾。渚蒲抽芽劍脊動，岸荻迸筍錐頭銛。攜觴命侶極永日。此會雖數心無厭。人皆置莊身不到，富貴難與逍遙兼。唯公出處得自在，決就放曠辭炎炎。座賓盡歡恣談謔，愧我掉頭還奮髯。能令商於多病客，亦覺自適非沉潛。兩首新詩百字餘，朱弦玉磬韻難如。漢家丞相重徵後，樑苑仁風一變初。四面諸侯瞻節制，八方通貨溢河渠。自從卻縠為元帥，大將歸來盡把書。銀璫謁者引蜺旌，霞帔仙官到赤城。白鶴迎來天樂動，金龍擲下海神驚。元君伏奏歸中禁，武帝親齋禮上清。何事夷門請詩送，樑王文字上聲名。生於磧礪善馳走，萬里南來困丘阜。青菰寒菽非適口，病聞北風猶舉首。金臺已平骨空朽，投之龍淵從爾友。已嗟別離太遠，更被光陰苦催。吳苑燕辭人去，汾川雁帶書來。愁吟月落猶望，憶夢天明未回。今日便令歌者，唱兄詩送一杯。為問遊春侶，春情何處尋。花含欲語意，草有鬥生心。雨頻催髮色，雲輕不作陰。縱令無月夜，芳興暗中深。霜簡映金章，相輝同舍郎。天威巡虎落，星使出鴛行。尊俎成全策，京坻閱見糧。歸來虜塵滅，畫地奏明光。常修清淨去繁華，人識王城長者家。案上香菸鋪貝葉，佛前燈焰透蓮花。持齋已滿招閒客，理曲先聞命小娃。明日若過方丈室，還應問為法來邪。高名大位能兼有，恣意遨遊是特恩。二室煙霞成步障，三川風物是家園。晨窺苑樹韶光動，晚度河橋春思繁。弦管常調客常滿，但逢花處即開樽。淒涼同到故人居，門枕寒流古木疏。向秀心中嗟棟宇，蕭何身後散圖書。本營歸計非無意，唯算生涯尚有餘。忽憶前言更惆悵，丁寧相約速懸車。少年曾醉酒旗下，同輩黃衣頷亦黃。蹴踏青雲尋入仕，蕭條白髮且飛觴。令徵古事歡生雅，客喚閒人興任狂。猶勝獨居荒草院，蟬聲聽盡到寒螿。官曹崇重難頻入，第宅清閒且獨行。階蟻相逢如偶語，園蜂速去恐違程。人於紅藥惟看色，鶯到垂楊不惜聲。東洛池臺怨拋擲，移文非久會應成。碧玉孤根生在林，美人相贈比雙金。初開郢客緘封后，想見巴山冰雪深。多節本懷端直性，露青猶有歲寒心。何時策馬同歸去，關樹扶疏敲鐙吟。視事畫屏中，自稱三癖翁。管絃泛春渚，旌旆拂晴虹。酒對青山月，琴韻白蘋風。會書團扇上，知君文字工。韋公八十餘，位至六尚書。五福唯無富，一生誰得如。桂枝攀最久，蘭省出仍初。海內時流盡，何人動素車。宋日營陽內史孫，因家佔得九疑村。童心便有愛書癖，手指今餘把筆痕。自握蛇珠辭白屋，欲憑雞卜謁金門。若逢廣坐問羊酪，從此知名在一言。湖上收宿雨，城中無晝塵。樓依新柳貴，池帶亂苔青。雲水正一望，簿書來繞身。煙波洞庭路，愧彼扁舟人。漢室賢王后，孔門高第人。濟時成國器，樂道任天真。特達圭無玷，堅貞竹有筠。總戎寬得眾，市義貴能貧。護塞無南牧，馳心拱北辰。乞身來闕下，賜告臥漳濱。榮耀初題劍，清羸已拖紳。宮星徒列位，隙日不回輪。自昔追飛侶，今為侍從臣。素弦哀已絕，青簡嘆猶新。未遂揮金樂，空悲撤瑟晨。淒涼竹林下，無復見清塵。州遠雄無益，年高健亦衰。興情逢酒在，筋力上樓知。蟬噪芳意盡，雁來愁望時。商山紫芝客，應不向秋悲。暮景中秋爽，陰靈既望圓。浮精離碧海，分照接虞淵。迥見孤輪出，高從倚蓋旋。二儀含皎澈，永珍共澄鮮。整御當西陸，舒光麗上玄。從星變風雨，順日助陶甄。遠近同時望，晶熒此夜偏。執行調玉燭，潔白應金天。曲沼疑瑤鏡，通衢若象筵。逢人盡冰雪，遇景即神仙。引素吞銀漢，凝清洗綠煙。皋禽警露下，鄰杵思風前。水是還珠浦，山成種玉田。劍沉三尺影，燈罷九枝然。象外形無跡，寰中影有遷。稍當雲闕正，未映斗城懸。靜對揮宸翰，閒臨襞彩箋。境同牛渚上，宿在鳳池邊。興掩尋安道，詞勝命仲宣。從今紙貴後，不復詠陳篇。散誕向陽眠，將閒敵地仙。詩情茶助爽，藥力酒能宣。風碎竹間日，露明池底天。同年未同隱，緣欠買山錢。寒夜陰雲起，疏林宿鳥驚。斜風閃燈影，迸雪打窗聲。竟夕不能寐，同年知此情。漢皇無奈老，何況本書生。早遇聖明朝，雁行登九霄。文輕傅武仲，酒逼蓋寬饒。舍矢同瞻鵠，當筵共賽梟。琢磨三益重，唱和五音調。臺柏煙常起，池荷香暗飄。星文辭北極，旗影度東遼。直道由來黜，浮名豈敢要。三湘與百越，雨散又云搖。遠守慚侯籍，徵還荷詔條。悴容唯舌在，別恨幾魂銷。滿眼悲陳事，逢人少舊僚。煙霞為老伴，蒲柳任先凋。虎綬懸新印，龍舼理去橈。斷腸天北郡，攜手洛陽橋。幢蓋今雖貴，弓旌會見招。其如草玄客，空宇久寥寥。朱戶凌晨啟，碧梧含早涼。人從桔柣至，書到漆沮傍。抃會因佳句，情深取斷章。愜心同笑語，入耳勝笙簧。憶昔三條路，居鄰數仞牆。學堂青玉案，彩服紫羅囊。麟角看成就，龍駒見抑揚。彀中飛一箭，雲際落雙鶬。甸邑叨前列，天台愧後行。鯉庭傳事業，雞樹遂翱翔。書殿連鳷鵲，神池接鳳凰。追遊蒙尚齒，惠好結中腸。鎩翮方擡舉，危根易損傷。一麾憐棄置，五字借恩光。汝海崆峒秀，溱流芍藥芳。風行能偃草，境靜不爭桑。轉旆趨關右，頒條匝渭陽。病吟猶有思，老醉已無狂。塵滿鴻溝道，沙驚白狄鄉。佇聞黃紙詔，促召紫微郎。震澤生奇石，沉潛得地靈。初辭水府出，猶帶龍宮腥。發自江湖國，來榮卿相庭。從風夏雲勢，上漢古查形。拂拭魚鱗見，鏗鏘玉韻聆。煙波含宿潤，苔蘚助新青。嵌穴胡雛貌，纖鋩蟲篆銘。孱顏傲林薄，飛動向雷霆。煩熱近還散，餘酲見便醒。凡禽不敢息，浮壒莫能停。靜稱垂鬆蓋，鮮宜映鶴翎。忘憂常目擊，素尚與心冥。眇小欺湘燕，團圓笑落星。徒然想融結，安可測年齡。採取詢鄉耋，搜求按舊經。垂鉤入空隙，隔浪動晶熒。有獲人爭賀，歡謠眾共聽。一州驚閱寶，千里遠揚舲。睹物洛陽陌，懷人吳御亭。寄言垂天翼，早晚起滄溟。南山宿雨晴，春入鳳凰城。處處聞弦管，無非送酒聲。屬車八十一，此地阻長風。千載威靈盡，赭山寒水中。鞏樹煙月上，清光含碧流。且無三已色，猶泛五湖舟。鵬息風還起，鳳歸林正秋。雖攀小山桂，此地不淹留。悠悠飛走情，同樂在陽和。歲中三百日，常恐風雨多。天人信遐遠，時節易蹉跎。洞房有明燭，無乃酣且歌。吳越古今路，滄波朝夕流。從來別離地，能使管絃愁。江草帶煙暮，海雲含雨秋。知君五陵客，不樂石門遊。君書問風俗，此地接炎州。淫祀多青鬼，居人少白頭。旅情偏在夜，鄉思豈唯秋。每羨朝宗水，門前盡日流。南徐報政入文昌，東郡須才別建章。視草名高同蜀客，擁旄年少勝荀郎。黃河一曲當城下，緹騎千重照路傍。自古相門還出相，如今人望在巖廊。暫輟清齋出太常，空攜詩卷赴甘棠。府公既有朝中舊，司馬應容酒後狂。案牘來時唯署字，風煙入興便成章。兩京大道多遊客，每遇詞人戰一場。八月天氣肅，二陵風雨收。旌旗闕下來，雲日關東秋。禹跡想前事，漢臺餘故丘。徘徊襟帶地，左右帝王州。留滯悲昔老，恩光榮徹侯。相思望棠樹，一寄商聲謳。建節東行是舊遊，歡聲喜氣滿吳州。郡人重得黃丞相，童子爭迎郭細侯。詔下初辭溫室樹，夢中先到景陽樓。自憐不識平津閣，遙望旌旗汝水頭。江北萬人看玉節，江南千騎引金鐃。鳳從池上游滄海，鶴到遼東識舊巢。城下清波含百穀，窗中遠岫列三茅。碧雞白馬迴翔久，卻憶朱方是樂郊。耳聞戰鼓帶經鋤，振發聲名自里閭。已是世間能賦客，更攻窗下絕編書。朱門達者誰能識，絳帳書生盡不如。幸遇天官舊丞相，知君無翼上空虛。蟬鳴官樹引行車，言自成周赴玉除。遠取南朝貴公子，重修東觀帝王書。常時載筆窺金匱，暇日登樓到石渠。若問舊人劉子政，如今白首在南徐。先生見堯心，相與去九有。斯民既已治，我得安林藪。道為自然貴，名是無窮壽。瑤壇在此山，識者常回首。新賜魚書墨未乾，賢人暫出遠人安。朝驅旌旆行時令，夜見星辰憶舊官。梅蕊覆階鈴閣暖，雪峰當戶戟枝寒。寧知楚客思公子，北望長吟澧有蘭。憶昨與故人，湘江岸頭別。我馬映林嘶，君帆轉山滅。馬嘶循古道，帆滅如流電。千里江蘺春，故人今不見。今宵帝城月，一望雪相似。遙想洛陽城，清光正如此。知君當此夕，亦望鏡湖水。展轉相憶心，月明千萬裡。雨過遠山出，江澄暮霞生。因浮濟川舟，遂作適野行。郊樹映緹騎，水禽避紅旌。田夫捐畚鍤，織婦窺柴荊。古岸夏花發，遙林晚蟬清。沿洄方玩境，鼓角已登城。部內有良牧，望中寄深情。臨觴念佳期，泛瑟動離聲。寂寞一病士，夙昔接群英。多謝謫仙侶，幾時還玉京。公府想無事，西池秋水清。去年為狎客，永日奉高情。況有臺上月，如聞雲外笙。不知桑落酒，今歲與誰傾。迥破林煙出，俯窺石潭空。波搖杏樑日，鬆韻碧窗風。隔水生別島，帶橋如斷虹。九疑南面事，盡入寸眸中。瀟灑青林際，夤緣碧潭隈。淙流冒石下，輕波觸砌回。香風逼人度，幽花覆水開。故令無四壁，晴夜月光來。晶晶擲巖端，潔光如可把。瓊枝曲不折，雲片晴猶下。石堅激清響，葉動承餘灑。前時明月中，見是銀河瀉。雖陪三品散班中，資歷從來事不同。名姓也曾鐫石柱，詩篇未得上屏風。甘陵舊黨凋零盡，魏闕新知禮數崇。煙水五湖如有伴，猶應堪作釣魚翁。潯陽江色潮添滿，彭蠡秋聲雁送來。南望廬山千萬仞，共誇新出棟樑材。尚書劍履出明光，居守旌旗赴洛陽。世上功名兼將相，人間聲價是文章。衙門曉闢分天仗，賓幕初開闢省郎。從發坡頭向東望，春風處處有甘棠。吟君苦調我沾纓，能使無情盡有情。四望車中心未釋，千秋亭下賦初成。庭梧已有棲雛處，池鶴今無子和聲。從此期君比瓊樹，一枝吹折一枝生。幾年侍從作名臣，卻向青雲索得身。朝士忽為方外士，主人仍是眼中人。雙鸞遊處天京好，五馬行時海嶠春。遙羨光陰不虛擲，肯令絲竹暫生塵。湘西古剎雙蹲蹲，群峰朝拱如駿奔。青松步障深五里，龍宮黯黯神為閽。高殿呀然壓蒼巘，俯瞰長江疑欲吞。橘洲泛浮金實動，水郭繚繞朱樓鶱。語餘百響入天籟，眾奇引步輕翩翻。泉清石布博棋子，蘿密鳥韻如簧言。迴廊架險高且曲，新徑穿林明覆昏。淺流忽濁山獸過，古木半空天火痕。星使雙飛出禁垣，元侯餞之遊石門。紫髯翼從紅袖舞，竹風鬆雪香溫黁。遠持清瑣照巫峽，一戛驚斷三聲猿。靈山會中身不預，吟想峭絕愁精魂。恨無黃金千萬餅，布地買取為丘園。舊相臨戎非稱意，詞人作尹本多情。從容自使邊塵靜，談笑不聞桴鼓聲。章句新添塞下曲，風流舊佔洛陽城。昨來亦有吳趨詠，惟寄東都與北京。釋子道成神氣閒，住持曾上清涼山。晴空禮拜見真像，金毛五髻卿雲間。西遊長安隸僧籍，本寺門前曲江碧。鬆間白月照寶書，竹下香泉灑瑤席。前時學得經論成，賓士象馬開禪扃。高筵談柄一麾拂，講下門徒如醉醒。舊聞南方多長老，次第來入荊門道。荊州本自重彌天，南朝塔廟猶依然。宴坐東陽枯樹下，經行居止故臺邊。忽憶遺民社中客，為我衡陽駐飛錫。講罷同尋相鶴經，閒來共蠟登山屐。一旦揚眉望沃州，自言王謝許同遊。憑將雜擬三十首，寄與江南湯慧休。長沙男子東林師，閒讀藝經工弈棋。有時凝思如入定，暗覆一局誰能知。今年訪予來小桂，方袍袖中貯新勢。山人無事秋日長，白晝懵懵眠匡床。因君臨局看鬥智，不覺遲景沉西牆。自從仙人遇樵子，直到開元王長史。前身後身付餘習，百變千化無窮已。初疑磊落曙天星，次見搏擊三秋兵。雁行布陳眾未曉，虎穴得子人皆驚。行盡三湘不逢敵，終日饒人損機格。自言臺閣有知音，悠然遠起西遊心。商山夏木陰寂寂，好處徘徊駐飛錫。忽思爭道畫平沙，獨笑無言心有適。藹藹京城在九天，貴遊豪士足華筵。此時一行出人意，賭取聲名不要錢。才兼文武播雄名，遺愛芳塵滿洛城。身在行臺為僕射，書來甪里訪先生。閒遊佔得嵩山色，醉臥高聽洛水聲。千里相思難命駕，七言詩裡寄深情。空齋寂寂不生塵，藥物方書繞病身。纖草數莖勝靜地，幽禽忽至似佳賓。世間憂喜雖無定，釋氏銷磨盡有因。同向洛陽閒度日，莫教風景屬他人。一月道場齋戒滿，今朝華幄管絃迎。銜杯本自多狂態，事佛無妨有佞名。酒力半酣愁已散，文鋒未鈍老猶爭。平陽不獨容賓醉，聽取喧呼吏舍聲。曉鶯林外千聲囀，芳草階前一尺長。風定花落深一寸，日高蹄鳥度千聲。忽驚金印駕朱轓，遂別鳴珂聽曉猿。碧落仙來雖暫謫，赤泉侯在是深恩。玉環慶遠瞻臺坐，銅柱勳高壓海門。一詠瓊瑤百憂散，何勞更樹北堂萱。冊命出宸衷，官儀自古崇。特膺平土拜，光贊格天功。再佩扶陽印，常乘鮑氏驄。七賢遺老在，猶得詠清風。長泊起秋色，空江涵霽暉。暮霞千萬狀，賓鴻次第飛。古戍見旗迥，荒村聞犬稀。軻峨艑上客，勸酒夜相依。九天雨露傳青詔，八舍郎官換綠衣。初佩銀魚隨仗入，宜乘白馬退朝歸。雕盤賀喜開瑤席，彩筆題詩出鎖闈。聞道水曹偏得意，霞朝霧夕有光輝。草玄門戶少塵埃，丞相併州寄馬來。初自塞垣銜苜蓿，忽行幽徑破莓苔。尋花緩轡威遲去，帶酒垂鞭躞蹀回。不與王侯與詞客，知輕富貴重清才。雪霽太陽津，城池表裡春。河流添馬頰，原色動龍鱗。萬里獨歸客，一杯逢故人。登高向西望，關路正飛塵。寶曆方無限，仙期忽有涯。事親崇漢禮，傳聖法殷家。晚出芙蓉闕，春歸棠棣華。玉輪今日動，不是畫雲車。任賢勞夢寐，登位富春秋。欲遂東人幸，寧虞杞國憂。長楊收羽騎，太液泊龍舟。惟有衣冠在，年年愴月遊。講學金華殿，親耕鉤盾田。侍臣容諫獵，方士信求仙。虹影俄侵日，龍髯不上天。空餘水銀海，長照夜燈前。左遷凡二紀，重見帝城春。老大歸朝客，平安出嶺人。每行經舊處，卻想似前身。不改南山色，其餘事事新。蟬韻極清切，始聞何處悲。人含不平意，景值欲秋時。此歲方晼晚，誰家無別離。君言催我老，已是去年詩。西漢開支郡，南朝號戚藩。四封當列宿，百雉俯清沅。高岸朝霞合，驚湍激箭奔。積陰春暗度，將霽霧先昏。俗尚東皇祀，謠傳義帝冤。桃花迷隱跡，楝葉慰忠魂。戶算資漁獵，鄉豪恃子孫。照山畬火動，踏月俚歌喧。擁楫舟為市，連甍竹覆軒。披沙金粟見，拾羽翠翹翻。茗折蒼溪秀，蘋生枉渚暄。禽驚格磔起，魚戲噞喁繁。沉約臺榭故，李衡墟落存。湘靈悲鼓瑟，泉客泣酬恩。露變蒹葭浦，星懸橘柚村。虎咆空野震，鼉作滿川渾。鄰里皆遷客，兒童習左言。炎天無冽井，霜月見芳蓀。清白家傳遠，詩書志所敦。列科叨甲乙，從宦出丘樊。結友心多契，馳聲氣尚吞。士安曾重賦，元禮許登門。草檄嫖姚幕，巡兵戊己屯。築臺先自隗，送客獨留髡。遂結王畿綬，來觀衢室樽。鳶飛入鷹隼，魚目儷璵璠。曉燭羅馳道，朝陽闢帝閽。王正會夷夏，月朔盛旗幡。獨立當瑤闕，傳呵步紫垣。按章清犴獄，視祭潔蘋蘩。御歷昌期遠，傳家寶祚蕃。繇文光夏啟，神教畏軒轅。內禪因天性，雄圖授化元。繼明懸日月，出震統乾坤。大孝三朝備，洪恩九族惇。百川宗渤澥，五嶽輔崑崙。何幸逢休運，微班識至尊。校緡資筦榷，復土奉山園。一失貴人意，徒聞太學論。直廬辭錦帳，遠守愧朱幡。巢幕方猶燕，搶榆尚笑鯤。邅回過荊楚，流落感涼溫。旅望花無色，愁心醉不惛。春江千里草，暮雨一聲猿。問卜安冥數，看方理病源。帶賒衣改制，塵澀劍成痕。三秀悲中散，二毛傷虎賁。來憂御魑魅，歸願牧雞豚。就日秦京遠，臨風楚奏煩。南登無灞岸，旦夕上高原。西辭望苑去，東佔洛陽才。度嶺無愁思，看山不懊來。冥鴻何所慕，遼鶴乍飛回。洗竹通新徑，攜琴上舊臺。塵埃長者轍，風月故人杯。聞道龍門峻，還因上客開。傲士更逢酒，樂天仍對花。文章管星曆，情興佔年華。宦達翻思退，名高卻不誇。惟存浩然氣，相共賞煙霞。重門不下關，樞務有餘閒。上客同看雪，高亭盡見山。瑞呈霄漢外，興入笑言間。知是平陽會，人人帶酒還。朱門退公後，高興對花枝。望闕無窮思，看書欲盡時。含芳朝競發，凝豔晚相宜。人意殷勤惜，狂風豈得知。永日無人事，芳園任興行。陶廬樹可愛，潘宅雨新晴。傅粉琅玕節，薰香菡萏莖。榴花裙色好，桐子藥丸成。柳蠹枝偏亞，桑空葉再生。睢盱欲鬥雀，索漠不言鶯。動植隨四氣，飛沉含五情。搶榆與水擊，小大強為名。五月長齋戒，深居絕送迎。不離通德里，便是法王城。舉目皆僧事，全家少俗情。精修無上道，結念未來生。賓閤緇衣佔，書堂信鼓鳴。戲童為塔象，啼鳥學經聲。黍用青菰角，葵承玉露烹。馬家供薏苡，劉氏餉蕪菁。暗網籠歌扇，流塵晦酒鐺。不知何次道，作佛幾時成。嘆息魯先師，生逢周室卑。有心律天道，無位救陵夷。歷聘不能用，領徒空爾為。儒風正禮樂，旅象入蓍龜。西狩非其應，中都安足施。世衰由我賤，泣下為人悲。遺教光文德，興王葉夢期。土田封后胤，冕服飾虛儀。鐘鼓膠庠薦，牲牢郡邑祠。聞君喟然嘆，偏在上丁時。泥沙難振拔，誰復問窮通。莫訝提壺贈，家傳枕曲風。成謠獨酌後，深意片言中。不進終無已，應須荀令公。譚笑在巖廊，人人盡所長。儀形見山立，文字動星光。日運丹青筆，時看赤白囊。佇聞戎馬息，入賀領鴛行。萬里長城壞，荒營野草秋。秣陵多士女，猶唱白符鳩。業繼韋平後，家依昆閬間。恩華辭北第，瀟灑愛東山。滿室圖書在，入門鬆菊閒。垂天雖暫息，一舉出人寰。獨宿望海樓，夜深珍木冷。僧房已閉戶，山月方出嶺。碧池涵劍彩，寶剎搖星影。卻憶郡齋中，虛眠此時景。昔為瑤池侶，飛舞集蓬萊。今作江漢別，風雪一徘徊。嘶馬立未還，行舟路將轉。江頭暝色深，揮袖依稀見。雲外支硎寺，名聲敵虎丘。石文留馬跡，峰勢聳牛頭。泉眼潛通海，鬆門預帶秋。遲迴好風景，王謝昔曾遊。蕭條對秋色，相憶在雲泉。木落病身死，潮平歸思懸。涼鐘山頂寺，暝火渡頭船。此地非吾士，閒留又一年。射策志未就，從事歲雲除。篋留馬卿賦，袖有劉弘書。忽見夏木深，悵然憶吾廬。復持州民刺，歸謁專城居。君家誠易知，勝絕傾里閭。人言北郭生，門有卿相輿。鍾陵靄千里，帶郭西江水。朱檻照河宮，旗亭綠雲裡。前年初缺守，慎簡由宸扆。臨軒弄郡章，得人方付此。是時左馮翊，天下第一理。貴臣持牙璋，優詔發青紙。迎風奸吏免，先令疲人喜。何武劾腐儒，陳蕃禮高士。昔升君子堂，腰下綬猶黃。汾陰有寶氣，赤堇多奇鋩。束簡下曲臺，佩鞬來歷陽。綺筵陪一笑，蘭室襲餘芳。風水忽異勢，江湖遂相忘。因君倘借問，為話老滄浪。爾生始懸弧，我作座上賓。引箸舉湯餅，祝詞天麒麟。今成一丈夫，坎坷愁風塵。長裾來謁我，自號廬山人。道舊與撫孤，悄然傷我神。依依見眉睫，嘿嘿含悲辛。永懷同年友，追想出谷晨。三十二君子，齊飛凌煙旻。曲江一會時，後會已凋淪。況今三十載，閱世難重陳。盛時一已過，來者日日新。不如搖落樹，重有明年春。火後見琮璜，霜餘識鬆筠。肅風乃獨秀，武部亦絕倫。爾今持我詩，西見二重臣。成賢必念舊，保貴在安貧。清時為丞郎，氣力侔陶鈞。乞取斗升水，因之雲漢津。九陌逢君又別離，行雲別鶴本無期。望嵩樓上忽相見，看過花開花落時。繁花落盡君辭去，綠草垂楊引徵路。東道諸侯皆故人，留連必是多情處。相門才子稱華簪，持節東行捧德音。身帶霜威辭鳳闕，口傳天語到雞林。煙開鰲背千尋碧，日浴鯨波萬頃金。想見扶桑受恩處，一時西拜盡傾心。昔年內署振雄詞，今日東都結去思。宮女猶傳洞簫賦，國人先詠袞衣詩。華星卻覆文昌位，別鶴重歸太乙池。想到金閨待通籍，一時驚喜見風儀。相門才子高陽族，學省清資五品官。諫院過時榮棣萼，謝庭歸去踏芝蘭。山中花帶煙嵐晚，棧底江涵雪水寒。伯仲到家人盡賀，柳營蓮府遞相歡。家襲韋平身業文，素風清白至今貧。南宮通籍新郎吏，西候從戎舊主人。城外草黃秋有雪，烽頭煙靜虜無塵。鼎門為別霜天曉，賸把離觴三五巡。夜泊湘川逐客心，月明猿苦血沾襟。湘妃舊竹痕猶淺，從此因君染更深。城樓四望出風塵，見盡關西渭北春。百二山河雄上國，一雙旌旆委名臣。壁中今日題詩處，天上同時草詔人。莫怪老郎呈濫吹，宦途雖別舊情親。群玉山頭住四年，每聞笙鶴看諸仙。何時得把浮丘袖，白日將升第九天。鸞聲窈眇管參差，清韻初調眾樂隨。幽院妝成花下弄，高樓月好夜深吹。忽驚暮雨飄零盡，唯有朝雲夢想期。聞道今年寒食日，東山舊路獨行遲。曾向空門學坐禪，如今萬事盡忘筌。眼前名利同春夢，醉裡風情敵少年。野草芳菲紅錦地，遊絲撩亂碧羅天。心知洛下閒才子，不作詩魔即酒顛。對酒臨流奈別何，君今已醉我蹉跎。分明記取星星鬢，他日相逢應更多。世間人事有何窮，過後思量盡是空。早晚同歸洛陽陌，卜鄰須近祝雞翁。自到山陽不許辭，高齋日夜有佳期。管絃正合看書院，語笑方酣各詠詩。銀漢雪晴褰翠幕，清淮月影落金卮。洛陽歸客明朝去，容趁城東花發時。武昌山下蜀江東，重向仙舟見葛洪。又得案前親禮拜，大羅天訣玉函封。更將何面上春臺，百事無成老又催。唯有落花無俗態，不嫌憔悴滿頭來。鼎食華軒到眼前，拂衣高謝豈徒然。九霄路上辭朝客，四皓叢中作少年。他日臥龍終得雨，今朝放鶴且沖天。洛陽舊有衡茆在，亦擬抽身伴地仙。長安二月花滿城，插花女兒彈銀箏。南宮仙郎下朝晚，曲頭駐馬聞新聲。馬蹄逶遲心蕩漾，高樓已遠猶頻望。此時意重千金輕，鳥傳訊息紺輪迎。芳筵銀燭一相見，淺笑低鬟初目成。蜀弦錚摐指如玉，皇帝弟子韋家曲。青牛文梓赤金簧，玫瑰寶柱秋雁行。斂蛾收袂凝清光，抽弦緩調怨且長。八鸞鏘鏘渡銀漢，九雛威鳳鳴朝陽。曲終韻盡意不足，餘思悄絕愁空堂。從郎鎮南別城闕，樓船理曲瀟湘月。馮夷蹁躚舞淥波，鮫人出聽停綃梭。北池含煙瑤草短。萬鬆亭下清風滿。秦聲一曲此時聞，嶺泉嗚咽南雲斷。來自長陵小市東，蕣華零落瘴江風。侍兒掩泣收銀甲，鸚鵡不言愁玉籠。博山爐中香自滅，鏡奩塵暗同心結。從此東山非昔遊，長嗟人與弦俱絕。長安舊遊四十載，鄂渚一別十四年。後來富貴已零落，歲寒松柏猶依然。初逢貞元尚文主，雲闕天池共翔舞。相看卻數六朝臣，屈指如今無四五。夷門天下之咽喉，昔時往往生瘡疣。聯翩舊相來鎮壓，四海吐納皆通流。久別凡經幾多事，何由說得平生意。千思萬慮盡如空，一笑一言真可貴。世間何事最殷勤，白頭將相逢故人。功成名遂會歸老，請向東山為近鄰。蔡州城中眾心死，妖星夜落照壕水。漢家飛將下天來，馬箠一揮門洞開。賊徒崩騰望旗拜，有若群蟄驚春雷。狂童面縛登檻車，太白夭矯垂捷書。相公從容來鎮撫，常侍郊迎負文弩。四人歸業閭里間，小兒跳浪健兒舞。汝南晨雞喔喔鳴，城頭鼓角音和平。路傍老人憶舊事，相與感激皆涕零。老人收泣前致辭，官軍入城人不知。忽驚元和十二載，重見天寶承平時。九衢車馬渾渾流，使臣來獻淮西囚。四夷聞風失匕箸，天子受賀登高樓。妖童擢髮不足數，血汙城西一抔土。南峰無火楚澤間，夜行不鎖穆陵關。策勳禮畢天下泰，猛士按劍看恆山。功成頻獻乞身章，擺落襄陽鎮洛陽。萬乘旌旗分一半，八方風雨會中央。兵符今奉黃公略，書殿曾隨翠鳳翔。心寄華亭一雙鶴，日陪高步繞池塘。長安銅雀鳴，秋稼與雲平。玉燭調寒暑，金風報順成。川原呈上瑞，恩澤賜閒行。欲反重城掩，猶聞歌吹聲。南宮詞客寄新篇，清似湘靈促柱弦。京邑舊遊勞夢想，歷陽秋色正澄鮮。雲銜日腳成山雨，風駕潮頭入渚田。對此獨吟還獨酌，知音不見思愴然。寥廓高翔不可追，風雲失路暫相隨。方同洛下書生詠，又見軍前大將旗。雪裡命賓開玉帳，飲中請號駐金卮。竹林一自王戎去，嵇阮雖貧興未衰。庭樹曉禽動，郡樓殘點聲。燈挑紅燼落，酒暖白光生。發少嫌梳利，顏衰恨鏡明。獨吟誰應和，須寄洛陽城。半夜碧雲收，中天素月流。開城邀好客，置酒賞清秋。影透衣香潤，光凝歌黛愁。斜輝猶可玩，移宴上西樓。上國庭前草，移來漢水潯。朱門雖易地，玉樹有餘陰。豔彩凝還泛，清香絕復尋。光華童子佩，柔軟美人心。惜晚含遠思，賞幽空獨吟。寄言知音者，一奏風中琴。素萼迎寒秀，金英帶露香。繁華照旄鉞，榮盛對銀黃。琮璧交輝映，衣裳雜彩章。晴雲遙蓋覆，秋蝶近悠揚。空想逢九日，何由陪一觴。滿叢佳色在，未肯委嚴霜。荀令園林好，山公遊賞頻。豈無花下侶，遠望眼中人。斜日漸移影，落英紛委塵。一吟相思曲，惆悵江南春。壇下雪初霽，南城凍欲生。齋心祠上帝，高步領名卿。沐浴含芳澤，周旋聽佩聲。猶憐廣平守，寂寞竟何成。八柱共承天，東西別隱然。遠夷爭慕化，真相故臨邊。並進夔龍位，仍齊龜鶴年。同心舟已濟，造膝璧常聯。對領專征寄，遙持造物權。鬥牛添氣色，井絡靜氛煙。獻可通三略，分甘出萬錢。漢南趨節制，趙北賜山川。玉帳觀渝舞，虹旌獵楚田。步嫌雙綬重，夢入九城偏。秋雨離情動，新詩樂府傳。聆音還竊抃，不覺撫麼弦。蠻水阻朝宗，兵符下渚宮。前籌得上策，無戰已成功。漢使星飛入，夷心草偃同。歌謠開竹棧，拜舞戢桑弓。就日知冰釋，投人念鳥窮。網羅三面解，章奏九門通。卉服聯操袂，雕題盡鞠躬。降幡秋練白，驛騎晝塵紅。火號休傳警，機橋罷亙空。登山不見虜，振旆自生風。江遠煙波靜，軍回氣色雄。佇看聞喜後，金石賜元戎。紅旗閱五兵，絳帳領諸生。味道輕鼎食，退公猶筆耕。青箱傳學遠，金匱納書成。一瞬見前事，九流當抗行。編蒲曾苦思，垂竹愧無名。今日承芳訊，誰言贈袞榮。曉連星影出，晚帶日光懸。本因遺採掇，翻自保天年。今日油幢引，他年黃紙追。同為三楚客，獨有九霄期。宿草恨長在，傷禽飛尚遲。武昌應已到，新柳映紅旗。京兆歸何處，章臺空暮塵。可憐鸞鏡下，哭殺畫眉人。常時同硯席，寄硯感離群。清越敲寒玉，參差疊碧雲。煙嵐餘斐亹，水墨兩氛氳。好與陶貞白，鬆窗寫紫文。何處好畬田，團團縵山腹。鑽龜得雨卦，上山燒臥木。驚麏走且顧，群雉聲咿喔。紅焰遠成霞，輕煤飛入郭。風引上高岑，獵獵度青林。青林望靡靡，赤光低復起。照潭出老蛟，爆竹驚山鬼。夜色不見山，孤明星漢間。如星復如月，俱逐曉風滅。本從敲石光，遂至烘天熱。下種暖灰中，乘陽拆牙孽。蒼蒼一雨後，苕穎如雲發。巴人拱手吟，耕耨不關心。由來得地勢，徑寸有餘金。昔日股肱守，朱輪茲地遊。繁華日已謝，章句此空留。蔓草佳城閉，故林棠樹秋。今來重垂淚，不忍過西州。昔年意氣結群英，幾度朝回一字行。海北江南零落盡，兩人相見洛陽城。自從雲散各東西，每日歡娛卻慘悽。離別苦多相見少，一生心事在書題。今朝無意訴離杯，何況清弦急管催。本欲醉中輕遠別，不知翻引酒悲來。駱駝橋上蘋風急，鸚鵡杯中箬下春。水碧山青知好處，開顏一笑向何人。溪中士女出笆籬，溪上鴛鴦避畫旗。何處人間似仙境，春山攜妓採茶時。臺城六代競豪華，結綺臨春事最奢。萬戶千門成野草，只緣一曲後庭花。南朝詞臣北朝客，歸來唯見秦淮碧。池臺竹樹三畝餘，至今人道江家宅。楚鄉祝融分，炎火常為虞。是時直突煙，發自晨炊徒。盲風扇其威，白晝曛陽烏。操綆不暇汲，循牆還避逾。怒如列缺光，迅與芬輪俱。聯延掩四遠，赫奕成洪爐。洶疑雲濤翻，颯若鬼神趨。當前迎焮赩，是物同膏腴。金烏入梵天，赤龍遊玄都。騰煙透窗戶，飛焰生欒櫨。火山摧半空，星雨灑中衢。瑤壇被髹漆，寶樹攢珊瑚。光縣與琴焦，旗亭無酒濡。市人委百貨，邑令遺雙鳧。餘勢下隈隩，長熛烘舳艫。吹焚照水府，炙浪愁天吳。災罷雲日晚，心驚視聽殊。高灰辨廩庾，黑土連闉闍。眾燼合星羅，遊氛鑠人膚。厚地藏宿熱，遙林呈驟枯。火德資生人，庸可一日無。御之失其道，敲石彌天隅。晉庫走龍劍，吳宮傷燕雛。五行有沴氣，先哲垂訏謨。宋鄭同日起，時當賢大夫。無苛自可樂，弭患非所圖。賢守恤人瘼，臨煙駐驪駒。吊場色慘忸，顏失詞劬愉。下令蠲里布，指期輕市租。閈垣適未立，苫蓋自相娛。山木行剪伐，江泥宜墐途。邑臣不必曾，何用徵越巫。前者匆匆襆被行，十年憔悴到京城。南宮舊吏來相問，何處淹留白髮生。禮闈新榜動長安，九陌人人走馬看。一日聲名遍天下，滿城桃李屬春官。自吟白雪詮詞賦，指示青雲借羽翰。借問至公誰印可，支郎天眼定中觀。翔鸞闕下謝恩初，通籍由來在石渠。暫入南宮判祥瑞，還歸內殿閱圖書。故人猶在三江外，同病凡經二紀餘。今日薦君嗟久滯，不惟文體似相如。揚州從事夜相尋，無限新詩月下吟。初服已驚玄髮長，高情猶向碧雲深。語餘時舉一杯酒，坐久方聞四處砧。不逐繁華訪閒散，知君擺落俗人心。滻水送君君不還，見君題字虎丘山。因知早貴兼才子，不得多時在世間。淮海多夏雨，曉來天始晴。蕭條長風至，千里孤雲生。卑溼久喧濁，搴開偶虛清。客遊廣陵郡，晚出臨江城。郊外綠楊陰，江中沙嶼明。歸帆翳盡日，去棹聞遺聲。鄉國殊渺漫，羈心目懸旌。悠然京華意，悵望懷遠端。薄暮大山上，翩翩雙鳥徵。新竹翛翛韻曉風，隔窗依砌尚蒙籠。數間素壁初開後，一段清光入坐中。欹枕閒看知自適，含毫朗詠與誰同。此君若欲長相見，政事堂東有舊叢。小兒弄筆不能嗔，涴壁書窗且當勤。聞彼夢熊猶未兆，女中誰是衛夫人。弱冠同懷長者憂，臨岐回想盡悠悠。耦耕若便遺身老，黃髮相看萬事休。老郎日日憂蒼鬢，遠守年年厭白蘋。終日相思不相見，長頻相見是何人。仙公一奏思歸引，逐客初聞自泫然。莫怪殷勤悲此曲，越聲長苦已三年。吟君新什慰蹉跎，屈指同登耳順科。鄧禹功成三紀事，孔融書就八年多。已經將相誰能爾，拋卻丞郎爭奈何。獨恨長洲數千裡，且隨魚鳥泛煙波。章句慚非第一流，世間才子昔陪遊。吳宮已嘆芙蓉死，邊月空悲蘆管秋。任向洛陽稱傲吏，苦教河上領諸侯。石渠甘對圖書老，關外楊公安穩不。一政政官軋軋，一年年老駸駸。身外名何足算，別來詩且同吟。十年毛羽摧頹，一旦天書召回。看看瓜時欲到，故侯也好歸來。世業嵩山隱，雲深無四鄰。藥爐燒奼女，酒甕貯賢人。晚日華陰霧，秋風函谷塵。送君從此去，鈴閣少談賓。太華蓮峰降嶽靈，兩川棠樹接郊坰。政同兄弟人人樂，曲奏壎篪處處聽。楊葉百穿榮會府，芝泥五色耀天庭。各拋筆硯誇旄鉞，莫遣文星讓將星。新秋十日浣朱衣，鈴閣無聲公吏歸。風韻漸高梧葉動，露光初重槿花稀。四時苒苒催容鬢，三爵油油忘是非。更報明朝池上酌，人知太守字玄暉。金貂曉出鳳池頭，玉節前臨南雍州。暫輟洪爐觀劍戟，還將大筆注春秋。管絃席上留高韻，山水途中入勝遊。峴首風煙看未足，便應重拜富民侯。漳濱臥起恣閒遊，宣室徵還未白頭。舊隱來尋通德里，新篇寫出畔牢愁。池看科斗成文字，鳥聽提壺憶獻酬。同學同年又同舍，許君雲路並華輈。蘆葦晚風起，秋江鱗甲生。殘霞忽變色，遊雁有餘聲。戍鼓音響絕，漁家燈火明。無人能詠史，獨自月中行。少年曾忝漢庭臣，晚歲空餘老病身。初見相如成賦日，尋為丞相掃門人。追思往事諮嗟久，喜奉清光笑語頻。猶有登朝舊冠冕，待公三入拂埃塵。巫山十二鬱蒼蒼，片石亭亭號女郎。曉霧乍開疑卷幔，山花欲謝似殘妝。星河好夜聞清佩，雲雨歸時帶異香。何事神仙九天上，人間來就楚襄王。鳳城煙雨歇，永珍含佳氣。酒後人倒狂，花時天似醉。三春車馬客，一代繁華地。何事獨傷懷，少年曾得意。行盡瀟湘萬里餘，少逢知己憶吾廬。數間茅屋閒臨水，一盞秋燈夜讀書。地遠何當隨計吏，策成終自詣公車。剡中若問連州事，唯有千山畫不如。毛羽斒斕白紵裁，馬前擎出不驚猜。輕拋一點入雲去，喝殺三聲掠地來。綠玉觜攢雞腦破，玄金爪擘兔心開。都緣解搦生靈物，所以人人道俊哉。文雅關西族，衣冠趙北都。有聲真漢相，無纇勝隋珠。當軸龍為友，臨池鳳不孤。九天開內殿，百辟看晨趨。誡滿澄欹器，成功別大壚。餘芳在公論，積慶是神扶。步武離臺席，徊翔集帝梧。銓材秉秦鏡，典樂去齊竽。瀟灑風塵外，逢迎詩酒徒。唯應待華誥，更食萬錢廚。遠守宦情薄，故人書信來。共曾花下別，今獨雪中回。紙尾得新什，眉頭還暫開。此時同雁鶩，池上一徘徊。別侶孤鶴怨，沖天威鳳歸。容光一以間，夢想是耶非。芳訊遠彌重，知音老更稀。不如湖上雁，北向整毛衣。池榭堪臨泛，翛然散鬱陶。步因驅鶴緩，吟為聽蟬高。林密添新竹，枝低縋晚桃。酒醅晴易熟，藥圃夏頻薅。老是班行舊，閒為鄉里豪。經過更何處，風景屬吾曹。散誕人間樂，逍遙地上仙。詩家登逸品，釋氏悟真筌。制誥留臺閣，歌詞入管絃。處身於木雁，任世變桑田。吏隱情兼遂，儒玄道兩全。八關齋適罷，三雅興尤偏。文墨中年舊，鬆筠晚歲堅。魚書曾替代，香火有因緣。欲向醉鄉去，猶為色界牽。好吹楊柳曲，為我舞金鈿。今日池塘上，初移造物權。苞蔵成別島，沿濁致清漣。變化生言下，蓬瀛落眼前。泛觴驚翠羽，開幕對紅蓮。遠寫風光入，明含氣象全。渚煙籠驛樹，波日漾賓筵。曲岸留緹騎，中流轉綵船。無因接元禮，共載比神仙。池館今正好，主人何寂然。白蓮方出水，碧樹未鳴蟬。靜室宵聞磬，齋廚晚絕煙。蕃僧如共載，應不是神仙。常談即至理，安事非常情。寄語何平叔，無為輕老生。世途多禮數，鵬鷃各逍遙。何事陶彭澤，拋官為折腰。江海多豪氣，朝廷有直聲。何言馬蹄下，一旦是佳城。長安百花時，風景宜輕薄。無人不沽酒，何處不聞樂。春風連夜動，微雨凌曉濯。紅焰出牆頭，雪光映樓角。繁紫韻松竹，遠黃繞籬落。臨路不勝愁，輕煙去何託。滿庭蕩魂魄，照廡成丹渥。爛熳簇顛狂，飄零勸行樂。時節易晼晚，清陰覆池閣。唯有安石榴，當軒慰寂寞。五彩繡團圓，登君玳瑁筵。最宜紅燭下，偏稱落花前。上客如先起，應須贈一船。春早見花枝，朝朝恨發遲。及看花落後，卻憶未開時。幸有拋球樂，一杯君莫辭。秋水清無力，寒山暮多思。官閒不計程，遍上南朝寺。年方伯玉早，恨比四愁多。會待休車騎，相隨出罻羅。外道邪山千萬重，真言一發盡摧峰。有時明月無人夜，獨向昭潭制惡龍。學道深山許老人，留名萬代不關身。勸君多買長安酒，南陌東城佔取春。廄馬翩翩禁外逢，星槎上漢杳難從。定知欲報淮南詔，促召王褒入九重。彩仗神旗獵曉風，雞人一唱鼓蓬蓬。銅壺漏水何時歇，如此相催即老翁。將略兵機命世雄，蒼黃鐘室嘆良弓。遂令後代登壇者，每一尋思怕立功。端州石硯人間重，贈我因知正草玄。闕里廟堂空舊物，開方灶下豈天然。玉蜍吐水霞光靜，彩翰搖風絳錦鮮。此日傭工記名姓，因君數到墨池前。幾年油幕佐徵東，卻泛滄浪狎釣童。欹枕醉眠成戲蝶，抱琴閒望送歸鴻。文儒自襲膠西相，倚伏能齊塞上翁。更說扁舟動鄉思，青菰已熟奈秋風。秦國功成思稅駕，晉臣名遂嘆危機。無因上蔡牽黃犬，願作丹徒一布衣。蒼蒼宰樹起寒煙，尚有威名海內傳。四府舊聞多故吏，幾人垂淚拜碑前。貴人淪落路人哀，碧海連天丹旐回。遙想長安此時節，朱門深巷百花開。鳳樓南面控三條，拜表郎官早渡橋。清洛曉光鋪碧簟，上陽霜葉剪紅綃。省門簪組初成列，雲路鴛鸞想退朝。寄謝殷勤九天侶，搶榆水擊各逍遙。櫻桃千萬枝，照耀如雪天。王孫宴其下，隔水疑神仙。宿露發清香，初陽動暄妍。妖姬滿髻插，酒客折枝傳。同此賞芳月，幾人有華筵。杯行勿遽辭，好醉逸三年。新妝面面下朱樓，深鎖春光一院愁。行到中庭數花朵，蜻蜓飛上玉搔頭。當初造麴者為誰，說得思鄉戀闕時。滄海西頭舊丞相，停杯處分不須吹。少年為別日，隋宮楊柳陰。白首相逢處，巴江煙浪深。使星上三蜀，春雨沾衣襟。王程促速意，夜語殷勤心。卻歸天上去，遺我雲間音。翔鸞闕底謝皇恩，纓上滄浪舊水痕。疏傅揮金忽相憶，遠擎長句與招魂。新辭將印拂朝纓，臨水登山四體輕。猶念天涯未歸客，瘴雲深處守孤城。知逐徵南冠楚材，遠勞書信到陽臺。明朝若上君山上，一道巴江自此來。玉人紫綬相輝映，卻要霜須一兩莖。其奈無成空老去，每臨明鏡若為情。一莖炯炯琅玕色，數節重重玳瑁文。拄到高山未登處，青雲路上願逢君。天下蒼生望不休，東山雖有但時遊。從來海上仙桃樹，肯逐人間風露秋。已嗟池上別魂驚，忽報夢中攜手行。此夜獨歸還乞夢，老人無睡到天明。日日臨池弄小雛，還思寫論付官奴。柳家新樣元和腳，且盡姜芽斂手徒。胡塵昔起薊北門，河南地屬平盧軍。貂裘代馬繞東嶽，嶧陽孤桐削為角。地形十二虜意驕，恩澤含容歷四朝。魯人皆解帶弓箭，齊人不復聞簫韶。今朝天子聖神武，手握玄符平九土。初哀狂童襲故事，文告不來方振怒。去秋詔下誅東平，官軍四合猶嬰城。春來群烏噪且驚，氣如壞山墮其庭。牙門大將有劉生，夜半射落欃槍星。帳中虜血流滿地，門外三軍舞連臂。驛騎函首過黃河，城中無賊天氣和。朝廷侍郎來慰撫，耕夫滿野行人歌。泰山沉寇六十年，旅祭不享生愁煙。今逢聖君欲封禪，神使陰兵來助戰。妖氣掃盡河水清，日觀杲杲卿雲見。開元皇帝東封時，百神受職爭賓士。千鈞猛簴順流下，洪波涵淡浮熊羆。侍臣燕公秉文筆，玉檢告天無愧詞。當今睿孫承聖祖，嶽神望幸河宗舞。青門大道屬車塵，共待葳蕤翠華舉。謫居愁寂似幽棲，百草當門茅舍低。夜獵將軍忽相訪，鷓鴣驚起繞籬啼。常時並冕奉天顏，委佩低簪彩仗間。今日獨來張樂地，萬重雲水望橋山。塵中見月心亦閒，況是清秋仙府間。凝光悠悠寒露墜，此時立在最高山。碧虛無雲風不起，山上長松山下水。群動悠然一顧中，天高地平千萬裡。少君引我升玉壇，禮空遙請真仙官。雲拼欲下星斗動，天樂一聲肌骨寒。金霞昕昕漸東上，輪欹影促猶頻望。絕景良時難再並，他年此日應惆悵。禪客學禪兼學文，出山初似無心雲。從風捲舒來何處，繚繞巴山不得去。山州古寺好閒居，讀盡龍王宮裡書。使君灘頭揀石硯，白帝城邊尋野蔬。忽然登高心瞥起，又欲浮杯信流水。煙波浩淼魚鳥情，東去三千三百里。荊門峽斷無盤渦，湘平漢闊清光多。廬山霧開見瀑布，江西月淨聞漁歌。鍾陵八郡多名守，半是西方社中友。與師相見便談空，想得高齋獅子吼。越聲長苦有誰聞，老向湘山與楚雲。海嶠新辭永嘉守，夷門重見信陵君。田園鬆菊今迷路，霄漢鴛鴻久絕群。幸遇甘泉尚詞賦，不知何客薦雄文。北固山邊波浪，東都城裡風塵。世事不同心事，新人何似故人。十年江海守，旦夕有歸心。及此西還日，空成東武吟。花間數杯酒，月下一張琴。聞說功名事，依前惜寸陰。久辭龍闕擁紅旗，喜見天顏拜赤墀。三省英寮非舊侶，萬年芳樹長新枝。交朋接武居仙院，幕客追風入鳳池。雲母屏風即施設，可憐榮耀冠當時。靜得天和興自濃，不緣宦達性靈慵。大鵬六月有閒意，仙鶴千年無躁容。流輩盡來多嘆息，官班高後少過從。唯應加築露臺上，賸見終南雲外峰。兩度竿頭立定誇，回眸舉袖拂青霞。盡拋今日貴人樣，復振前朝名相家。御史定來休直宿，尚書依舊趁參衙。具瞻尊重誠無敵，猶憶洛陽千樹花。心如止水鑑常明，見盡人間萬物情。鵰鶚騰空猶逞俊，驊騮齧足自無驚。時來未覺權為祟，貴了方知退是榮。只恐重重世緣在，事須三度副蒼生。繼體三才理，承顏九族親。禹功留海內，殷歷付天倫。調露曲常在，秋風詞尚新。本支方百代，先讓棣華春。月落宮車動，風悽儀仗閒。路唯瞻鳳翣，人尚想龍顏。御宇方無事，乘雲遂不還。聖情悲望處，沉日下西山。享國十五載，昇天千萬年。龍鑣仙路遠，騎吹禮容全。日下初陵外，人悲舊劍前。周南有遺老，掩淚望秦川。雕弓封舊國，黑弰繼前功。十年鎮南雍，九命作司空。池臺樂事盡，簫鼓葬儀雄。一代英豪氣，曉散白楊風。陰山貴公子，來葬五陵西。前馬悲無主，猶帶朔風嘶。漢水晉山郭，襄陽白銅鞮。至今有遺愛，日暮人悽悽。寂寞一雙鶴，主人在西京。故巢吳苑樹，深院洛陽城。徐引竹間步，遠含雲外情。誰憐好風月，鄰舍夜吹笙。丹頂宜承日，霜翎不染泥。愛池能久立，看月未成棲。一院春草長，三山歸路迷。主人朝謁早，貪養汝南雞。星使出關東，兵符賜上公。山河歸舊國，管籥換離宮。行色旌旗動，軍聲鼓角雄。愛棠餘故吏，騎竹見新童。漢壘三秋靜，胡沙萬里空。其如天下望，旦夕詠清風。寒光照旌節，關路曉無塵。吏謁前丞相，山迎舊主人。東瞻軍府靜，西望敕書頻。心共黃河水，同升天漢津。公府有高政，新齋池上開。再吟佳句後，一似畫圖來。結構疏林下，夤緣曲岸隈。綠波穿戶牖，碧甃疊瓊瑰。幽異當軒滿，清光繞砌回。潭心澄晚鏡，渠口起晴雷。瑤草緣堤種，松煙上島栽。游魚驚撥剌，浴鷺喜毰毸。為客烹林筍，因僧採石苔。酒瓶常不罄，書案任成堆。檐外青雀舫，坐中鸚鵡杯。蒲根抽九節，蓮萼捧重臺。芳訊此時到，勝遊何日陪。共譏吳太守，自佔洛陽才。家家菊盡黃，樑國獨如霜。瑩靜真琪樹，分明對玉堂。仙人披雪氅，素女不紅妝。粉蝶來難見，麻衣拂更香。向風搖羽扇，含露滴瓊漿。高豔遮銀井，繁枝覆象床。桂叢慚併發，梅蕊妒先芳。一入瑤華詠，從茲播樂章。藹藹鼎門外，澄澄洛水灣。堂皇臨綠野，坐臥看青山。位極卻忘貴，功成欲愛閒。官名司管籥，心術去機關。禁苑凌晨出，園花及露攀。池塘魚撥剌，竹徑鳥綿蠻。志在安瀟灑，嘗經歷險艱。高情方造適，眾意望徵還。好客交珠履，華筵舞玉顏。無因隨賀燕，翔集畫樑間。曾作關中客，頻經伏毒巖。晴煙沙苑樹，晚日渭川帆。昔是青春貌，今悲白雪髯。郡樓空一望，含意卷高簾。劇韻新篇至，因難始見能。雨天龍變化，晴日鳳鶱騰。遊海驚何極，聞韶素不曾。愜心時拊髀，擊節日麾肱。符彩添隃墨，波瀾起剡藤。揀金光熠熠，累璧勢層層。珠媚多藏賈，花撩欲定僧。封來真寶物，寄與愧交朋。已老無時疾，長貧望歲登。雀羅秋寂寂，蟲翅曉薨薨。羸驥方辭絆，虛舟已絕緪。榮華甘死別，健羨亦生憎。玉柱琤瑽韻，金觥雹凸稜。何時良宴會，促膝對華燈。漢郡三十六，鬱林東南遙。人倫選清臣，天外頒詔條。桂水步秋浪，火山凌霧朝。分圻辨風物，入境聞謳謠。莎岸見長亭，煙林隔麗譙。日落舟益駛，川平旗自飄。珠浦遠明滅，金沙晴動搖。一吟道中作，離思懸層霄。旌節下朝臺，分圭從北迴。城頭鶴立處，驛樹鳳棲來。舊路芳塵在，新恩馹騎催。里閭風偃草，鼓舞抃成雷。吏散山禽囀，庭香夏蕊開。郡齋堪四望，壁記有三臺。人訝徵黃晚，文非吊屈哀。一吟樑甫曲，知是臥龍才。文苑振金聲，循良冠百城。不知今史氏，何處列君名。別墅洛城外，月明村野通。光輝滿地上，絲管發舟中。堤豔菊花露，島涼松葉風。高情限清禁，寒漏滴深宮。今日花前飲，甘心醉數杯。但愁花有語，不為老人開。木落漢川夜，西湖懸玉鉤。旌旗環水次，舟楫泛中流。目極想前事，神交如共遊。瑤琴久已絕，鬆韻自悲秋。昔別矜年少，今悲喪國華。遠來同社燕，不見早梅花。五月長齋月，文心苦行心。蘭蔥不入戶，薝蔔自成林。--劉禹錫護戒先辭酒，嫌喧亦徹琴。塵埃賓位靜，香火道場深。--白居易我靜馴狂象，餐餘施眾禽。定知於佛佞，豈復向書淫。--劉禹錫闌藥凋紅豔，庭槐換綠陰。風光徒滿目，雲霧未披襟。--白居易樹為清涼倚，池因盥漱臨。蘋芳遭燕拂，蓮坼待蜂尋。--劉禹錫舍下環流水，窗中列遠岑。苔斑錢剝落，石怪玉嶔岑。--白居易鵲頂迎秋禿，鶯喉入夏瘖。綠楊垂嫩色，綖棘露長針。--劉禹錫散秩身猶幸，趨朝力不任。官將方共拙，年與病交侵。--白居易徇樂非時選，忘機似陸沈。鑑容稱四皓，捫腹有三壬。--劉禹錫攜手慚連璧，同心許斷金。紫芝雖繼唱，白雪少知音。--白居易憶罷吳門守，相逢楚水潯。舟中頻曲晏，夜後各加斟。--劉禹錫濁酒銷殘漏，絃聲間遠砧。酡顏舞長袖，密坐接華簪。--白居易持論峰巒峻，戰文矛戟森。笑言誠莫逆，造次必相箴。--劉禹錫往事應如昨，餘歡迄至今。迎君常倒屣，訪我輒攜衾。--白居易陰魄初離畢，陽光正在參。待公休一食，縱飲共狂吟。--劉禹錫宮館貯嬌娃，當時意大誇。豔傾吳國盡，笑入楚王家。月殿移椒壁，天花代舜華。唯餘採香徑，一帶繞山斜。驚禽一辭巢，棲息無少安。秋扇一離手，流塵蔽霜紈。故侶不可追，涼風日已寒。遠逢杜陵士，別盡平生歡。逐客無印綬，楚江多芷蘭。因居暇時遊，長鋏不復彈。閱書南軒霽，緪瑟清夜闌。萬境身外寂，一杯腹中寬。伊昔玄宗朝，冬卿冠鴛鸞。肅穆升內殿，從容領儒冠。遊夏無措詞，陽秋垂不刊。至今群玉府，學者空縱觀。世人希德門，揭若攀峰巒。之子尚明訓，鏘如振琅玕。一旦西上書，斑衣拂徵鞍。荊臺宿暮雨，漢水浮春瀾。君門起天中，多士如星攢。煙霞覆雙闕，抃舞羅千官。清漏滴銅壺，仙廚下雕槃。熒煌仰金榜，錯落濡飛翰。古來才傑士，所嗟遭時難。一鳴從此始，相望青雲端。採擷黃姜蕊，封題青瑣闈。共聞調膳日，正是退朝歸。響為纖筵發，情隨彩翰飛。故將天下寶，萬里與光輝。生為齊贅婿，死作楚先賢。應以客卿葬，故臨官道邊。寓言本多興，放意能合權。我有一石酒，置君墳樹前。五彩繡衣裳，當年正相稱。春風舊關路，歸去真多興。蘭陔行可採，蓮府猶回瞪。楊家紺幰迎，謝守瑤華贈。御街草泛灩，臺柏煙含凝。曾是平生遊，無因理歸乘。西北秋風凋蕙蘭，洞庭波上碧雲寒。茂陵才子江陵住，乞取新詩合掌看。西皞司分晝夜平，羲和停午太陰生。鏗鏘揖讓秋光裡，觀者如雲出鳳城。壇邊鬆在鶴巢空，白鹿閒行舊徑中。手植紅桃千樹發，滿山無主任春風。偶然相遇人間世，合在增城阿姥家。有此傾城好顏色，天教晚發賽諸花。長愛街西風景閒，到君居處暫開顏。清光門外一渠水，秋色牆頭數點山。疏種碧鬆通月朗，多栽紅藥待春還。莫言堆案無餘地，認得詩人在此間。步步相攜不覺難，九層雲外倚闌干。忽然笑語半天上，無限遊人舉眼看。二十餘年作逐臣，歸來還見曲江春。遊人莫笑白頭醉，老醉花間有幾人。昔日居鄰招屈亭，楓林橘樹鷓鴣聲。一辭御苑青門去，十見蠻江白芷生。自此曾沾宣室召，如今又守闔閭城。何人萬里能相憶，同舍仙郎與外兄。南荊西蜀大行臺，幕府旌門相對開。名重三司平水土，威雄八陣役風雷。彩雲朝望青城起，錦浪秋經白帝來。不是郢中清唱發，誰當丞相掞天才。天涯浮雲生，爭蔽日月光。窮巷秋風起，先摧蘭蕙芳。萬貨列旗亭，恣心註明璫。名高毀所集，言巧智難防。勿謂行大道，斯須成太行。莫吟萋兮什，徒使君子傷。朝服歸來晝錦榮，登科記上更無兄。壽觴每使曾孫獻，勝境長攜眾妓行。矍鑠據鞍時騁健，殷勤把酒尚多情。凌寒卻向山陰去，衣繡郎君雪裡行。芳幄覆雲屏，石奩開碧鏡。支流日飛灑，深處自疑瑩。潛去不見跡，清音常滿聽。有時病朝酲，來此心神醒。宿習修來得慧根，多聞第一卻忘言。自從七祖傳心印，不要三乘入便門。東泛滄江尋古蹟，西歸紫閣出塵喧。河南白尹大檀越，好把真經相對翻。文章似錦氣如虹，宜薦華簪綠殿中。縱使涼飆生旦夕，猶堪拂拭愈頭風。飽霜孤竹聲偏切，帶火焦桐韻本悲。今日知音一留聽，是君心事不平時。織女分明銀漢秋，桂枝梧葉共颼飀。月露滿庭人寂寂，霓裳一曲在高樓。縣門白日無塵土，百姓縣前挽魚罟。主人引客登大堤，小兒縱觀黃犬怒。鷓鴣驚鳴繞籬落，橘柚垂芳照窗戶。沙平草綠見吏稀，寂歷斜陽照縣鼓。可憐五馬風流地，暫輟金貂侍從才。閣上掩書劉向去，門前修刺孔融來。崤陵路靜寒無雨，洛水橋長晝起雷。共羨府中棠棣好，先於城外百花開。屯門積日無迴飆，滄波不歸成踏潮。轟如鞭石矻且搖，亙空欲駕黿鼉橋。驚湍蹙縮悍而驕，大陵高岸失岧嶢。四邊無阻音響調，揹負元氣掀重霄。介鯨得性方逍遙，仰鼻噓吸揚朱翹。海人狂顧迭相招，罽衣髽首聲嘵嘵。徵南將軍登麗譙，赤旗指麾不敢囂。翌日風回沴氣消，歸濤納納景昭昭。烏泥白沙復滿海，海色不動如青瑤。開元天子萬事足，唯惜當時光景促。三鄉陌上望仙山，歸作霓裳羽衣曲。仙心從此在瑤池，三清八景相追隨。天上忽乘白雲去，世間空有秋風詞。清歌不是世間音，玉殿嘗聞稱主心。唯有順郎全學得，一聲飛出九重深。漢陵秦苑遙蒼蒼，陳根腐葉秋螢光。夜空寥寂金氣淨，千門九陌飛悠揚。紛綸暉映互明滅，金爐星噴鐙花發。露華洗濯清風吹，低昂不定招搖垂。高麗罘罳照珠網，斜歷璇題舞羅幌。曝衣樓上拂香裙，承露臺前轉仙掌。槐市諸生夜讀書，北窗分明辨魯魚。行子東山起徵思，中郎騎省悲秋氣。銅雀人歸自入簾，長門帳開來照淚。誰言嚮晦常自明，兒童走步嬌女爭。天生有光非自衒，遠近低昂暗中見。撮蚊妖鳥亦夜起，翅如車輪而已矣。憶春草，處處多情洛陽道。金谷園中見日遲，銅駝陌上迎風早。河南大君頻出難，只得池塘十步看。府門閉後滿街月，幾處遊人草頭歇。館娃宮外姑蘇臺，鬱郁芊芊撥不開。無風自偃君知否，西子裙裾曾拂來。樑國三郎威德尊，女巫簫鼓走鄉村。萬家長見空山上，雨氣蒼茫生廟門。隱几支頤對落暉，故人書信到柴扉。周南留滯商山老，星象如今屬少微。越山有鳥翔寥廓，嗉中天綬光若若。越人偶見而奇之，因名吐綬江南知。四明天姥神仙地，朱鳥星精鍾異氣。赤玉雕成彪炳毛，紅綃翦出玲瓏翅。湖煙始開山日高，迎風吐綬盤花絛。臨波似染琅琊草，映葉疑開阿母桃。花紅草綠人間事，未若靈禽自然貴。鶴吐明珠暫報恩，鵲銜金印空為瑞。春和秋霽野花開，玩景尋芳處處來。翠幕雕籠非所慕，珠丸柘彈莫相猜。棲月啼煙凌縹緲，高林先見金霞曉。三山仙路寄遙情，刷羽揚翹欲上徵。不學碧雞依井絡，願隨青鳥向層城。太液池中有黃鵠，憐君長向高枝宿。如何一借羊角風，來聽簫韶九成曲。水。至清，盡美。從一勺，至千里。利人利物，時行時止。道性淨皆然，交情淡如此。君遊金谷堤上，我在石渠署裡。兩心相憶似流波，潺湲日夜無窮已。淮安古地擁州師，畫角金饒旦夕吹。淺草遙迎鷫鸘馬，春風亂颭辟邪旗。謫仙年月今應滿，戇諫聲名眾所知。何況遷喬舊同伴，一雙先入鳳凰池。望見葳蕤舉翠華，試開金屋掃庭花。須臾宮女傳來信，雲幸平陽公主家。越中藹藹繁華地，秦望峰前禹穴西。湖草初生邊雁去，山花半謝杜鵑啼。青油晝卷臨高閣，紅旆晴翻繞古堤。明日漢庭徵舊德，老人爭出若耶溪。金火交爭正抑揚，蕭蕭飛雨助清商，曉看紈扇恩情薄，夜覺紗燈刻數長。樹上早蟬才發響，庭中百草已無光。當年富貴亦惆悵，何況悲翁發似霜。故池春又至，一到一傷情。雁鶩群猶下，蛙螟衣已生。竹叢身後長，臺勢雨來傾。六尺孤安在，人間未有名。玉釵重合兩無緣，魚在深潭鶴在天。得意紫鸞休舞鏡，能言青鳥罷銜箋。金盆已覆難收水，玉軫長拋不續絃。若向蘼蕪山下過，遙將紅淚灑窮泉。鸞飛遠樹棲何處，鳳得新巢想稱心。紅壁尚留香漠漠，碧雲初斷信沉沉。情知點汙投泥玉，猶自經營買笑金。從此山頭似人石，丈夫形狀淚痕深。但曾行處遍尋看，雖是生離死一般。買笑樹邊花已老，畫眉窗下月猶殘。雲藏巫峽音容斷，路隔星橋過往難。莫怪詩成無淚滴，盡傾東海也須幹。三山不見海沉沉，豈有仙蹤更可尋。青鳥去時雲路斷，姮娥歸處月宮深。紗窗遙想春相憶，書幌誰憐夜獨吟。料得夜來天上鏡，只應偏照兩人心。扁舟盡室貧相逐，白髮藏冠鑷更加。遠水自澄終日綠，晴林長落過春花。客情浩蕩逢鄉語，詩意留連重物華。風檣好住貪程去，斜日青帘背酒家。團扇復團扇，奉君清暑殿。秋風入庭樹，從此不相見。上有乘鸞女，蒼蒼蟲網遍。明年入懷袖，別是機中練。仙署棣華春，當時已絕倫。今朝丹闕下，更入白眉人。重振高陽族，分居要路津。一門科第足，五府辟書頻。鷙鳥得秋氣，法星懸火旻。聖朝寰海靜，所至不埋輪。一別舊遊盡，相逢俱涕零。在人雖晚達，於樹似冬青。痛飲連宵醉，狂吟滿坐聽。終期拋印綬，共佔少微星。夏木正陰成，戎裝出帝京。沾襟辭闕淚，回首別鄉情。雲樹褒中路，風煙漢上城。前旌轉谷去，後騎踏橋聲。久領鴛行重，無嫌虎綬輕。終提一麾去，再入福蒼生。風煙紀南城，塵土荊門路。天寒獵獸者，走上樊姬墓。近郭看殊境，獨遊常鮮歡。逢君駐緇錫，觀貌稱林巒。湖滿景方霽，野香春未闌。愛泉移席近，聞石輟棋看。風止鬆猶韻，花繁露未乾。橋形出樹曲，巖影落池寒。別路千嶂裡，詩情暮雲端。他年買山處，似此得隳官。與老無期約，到來如等閒。偏傷朋友盡，移興子孫間。筆底心無毒，杯前膽不豩。唯餘憶君夢，飛過武牢關。星象承烏翼，蠻陬想犬牙。俚人祠竹節，仙洞閉桃花。城基歷漢魏，江源自賨巴。華表廖王墓，菜地黃瓊家。霜輕菊秀晚，石淺水紋斜。樵音繞故壘，汲路明寒沙。凊風稍改葉，盧橘始含葩。野橋過驛騎，叢祠發迥笳。跳鱗避舉網，倦鳥寄行楂。路塵高出樹，山火遠連霞。夕曛轉赤岸，浮靄起蒼葭。軋軋渡水槳，連連赴林鴉。叫閽道非遠，賜環期自賒。孤臣本危涕，喬木在天涯。鄂渚臨流別，梁園衝雪來。旅愁隨凍釋，歡意待花開。城曉烏頻起，池春雁欲回。飲和心自醉，何必管絃催。好雪動高情，心期在玉京。人披鶴氅出，馬踏象筵行。照耀樓臺變，淋漓鬆桂清。玄都留五字，使入步虛聲。阮巷久蕪沉，四弦有遺音。雅聲發蘭室，遠思含竹林。座絕眾賓語，庭移芳樹陰。飛觴助真氣，寂聽無流心。影似白團扇，調諧朱弦琴。一毫不平意，幽怨古猶今。書信來天外，瓊瑤滿匣中。衣冠南渡遠，旌節北門雄。鶴唳華亭月，馬嘶榆塞風。山川幾千裡，惟有兩心同。數叢如雪色，一旦冒霜開。寒蕊差池落，清香斷續來。思深含別怨，芳謝惜年催。千里難同賞，看看又早梅。年年曲江望，花發即經過。未飲心先醉，臨風思倍多。三春看又盡，兩地欲如何。日望長安道，空成勞者歌。金牛蜀路遠，玉樹帝城春。榮耀生華館，逢迎欠主人。簾前疑小雪，牆外麗行塵。來去皆回首，情深是德鄰。祖帳臨伊水，前旌指渭河。風煙裡數少，雲雨別情多。重疊受恩久，邅回如命何。東山與東閣，終異再經過。耳虛多聽遠，展轉晨雞鳴。一室背燈臥，中宵掃葉聲。蘭芳經雨敗，鶴病得秋輕。肯踏衡門草，唯應是友生。白馬湖平秋日光，紫菱如錦綵鸞翔。盪舟遊女滿中央，採菱不顧馬上郎。爭多逐勝紛相向，時轉蘭橈破輕浪。長鬟弱袂動參差，釵影釧文浮蕩漾。笑語哇咬顧晚暉，蓼花綠岸扣舷歸。歸來共到市橋步，野蔓系船萍滿衣。家家竹樓臨廣陌，下有連檣多估客。攜觴薦芰夜經過，醉踏大堤相應歌。屈平祠下沅江水，月照寒波白煙起。一曲南音此地聞，長安北望三千里。莫瑤自生長，名字無符籍。市易雜鮫人，婚姻通木客。星居佔泉眼，火種開山脊。夜渡千仞谿，含沙不能射。飛雨過池閣，浮光生草樹。新竹開粉奩，初蓮爇香注。野花無時節，水鳥自來去。若問知境人，人間第一處。家山見初月，林壑悄無塵。幽境此何夕，清光如為人。潭空破鏡入，風動翠蛾嚬。會向瑣窗望，追思伊洛濱。春向晚，春晚思悠哉。風雲日已改，花葉自相催。漠漠空中去，何時天際來。春已暮，冉冉如人老，映葉見殘花，連天是青草。可憐桃與李，從此同桑棗。春景去，此去何時回。遊人千萬恨，落日上高臺。寂寞繁花盡，流鶯歸莫來。幾歲悲南國，今朝賦北征。歸心渡江勇，病體得秋輕。海闊石門小，城高粉堞明。金山舊遊寺，過岸聽鐘聲。故國荒臺在，前臨震澤波。綺羅隨世盡，麋鹿古時多。築用金鎚力，摧因石鼠窠。昔年雕輦路，唯有采樵歌。爽砧應秋律，繁杵含悽風。一一遠相續，家家音不同。戶庭凝露清，伴侶明月中。長裾委襞積，輕珮垂璁瓏。汗餘衫更馥，鈿移麝半空。報寒驚邊雁，促思聞候蟲。天狼正芒角，虎落定相攻。盈篋寄何處，徵人如轉蓬。興雲感陰氣，疾足如見機。晴來意態行，有若功成歸。蔥蘢含晚景，潔白凝秋暉。夜深度銀漢，漠漠仙人衣。養鷙非玩形，所資擊鮮力。少年昧其理，日日哺不息。探雛網黃口，旦暮有餘食。寧知下韝時，翅重飛不得。毰毸止林表，狡兔自南北。飲啄既已盈，安能勞羽翼。高齋灑寒水，是夕山僧至。玄牝無關鎖，瓊書舍文字。燈明香滿室，月午霜凝地。語到不言時，世間人盡睡。胡服何葳蕤，仙仙登綺墀。神飆獵紅蕖，龍燭映金枝。垂帶覆纖腰，安鈿當嫵眉。翹袖中繁鼓，傾眸溯華榱。燕秦有舊曲，淮南多冶詞。欲見傾城處，君看赴節時。山雞臨清鏡，石燕赴遙津。何如上客會，長袖入華裀。體輕似無骨，觀者皆聳神。曲盡回身處，層波猶注人。清江悠悠王氣沉，六朝遺事何處尋。宮牆隱嶙圍野澤，鸛鶂夜鳴秋色深。諫省新登二直臣，萬方驚喜捧絲綸。則知天子明如日，肯放淮南高臥人。天下能歌御史娘，花前葉底奉君王。九重深處無人見，分付新聲與順郎。零陵香草滿郊坰，丹穴雛飛入翠屏。孝若歸來成畫贊，孟陽別後有山銘。蘭陔舊地花才結，桂樹新枝色更青。為報儒林丈人道，如今從此鬢星星。有獺得嘉魚，自謂天見憐。先祭不敢食，捧鱗望青玄。人立寒沙上，心專眼悁悁。漁翁以為妖，舉塊投其咽。呼兒貫魚歸，與獺同烹煎。關關黃金鶚，大翅搖江煙。下見盈尋魚，投身擘洪連。攫拏隱鱗去，哺雛林嶽巔。鴟烏欲伺隙，遙噪莫敢前。長居青雲路，彈射無由緣。何地無江湖，何水無鮪鱣。天意不宰割，菲祭徒虔虔。空餘知禮重，載在淹中篇。避地江湖知幾春，今來本郡擁朱輪。阮郎無復裡中舊，楊僕卻為關外人。各系一官難命駕，每懷前好易沾巾。玉城山裡多靈藥，擺落功名且養神。高髻雲鬟宮樣妝，春風一曲杜韋娘。司空見慣渾閒事，斷盡蘇州刺史腸。玉兒已逐金鐶葬，翠羽先隨秋草萎。唯見芙蓉含曉露，數行紅淚滴清池。曾遭飛語十年謫，新受恩光萬里還。朝服不妨遊洛浦，郊園依舊看嵩山。竹含天籟清商樂，水繞庭臺碧玉環。留作功成退身地，如今只是暫時閒。庾令樓中初見時，武昌春柳似腰肢。相逢相笑盡如夢，為雨為雲今不知。鄂渚濛濛煙雨微，女郎魂逐暮雲歸。只應長在漢陽渡，化作鴛鴦一隻飛。千竿竹翠數蓮紅，水閣虛涼玉簟空。琥珀盞紅疑漏酒，水晶簾瑩更通風。賜冰滿碗沉朱實，法饌盈盤覆碧籠。盡日逍遙避煩暑，再三珍重主人翁。一夜霜風凋玉芝，蒼生望絕士林悲。空懷濟世安人略，不見男婚女嫁時。遺草一函歸太史，旅墳三尺近要離。朔方徙歲行當滿，欲為君刊第二碑。漢家都尉舊徵蠻，血食如今配此山，曲蓋幽深蒼檜下，洞簫愁絕翠屏間。荊巫脈脈傳神語，野老娑娑起醉顏。日落風生廟門外，幾人連蹋竹歌還。玉樹瓊樓滿眼新，的知開閤待諸賓。遲遲未去非無意，擬作梁園坐右人。浮杯萬里過滄溟，遍禮名山適性靈。深夜降龍潭水黑，新秋放鶴野田青。身無彼我那懷土，心會真如不讀經。為問中華學道者，幾人雄猛得寧馨。孤雲出岫本無依，勝境名山即是歸。久向吳門遊好寺，還思越水洗塵機。浙江濤驚獅子吼，稽嶺峰疑靈鷲飛。更入天台石橋去，垂珠璀璨拂三衣。又被時人寫姓名，春風引路入京城。知君憶得前身事，分付鶯花與後生。白馬津頭春日遲，沙州歸雁拂旌旗。柳營唯有軍中戲，不似江南三月時。閒步南園煙雨晴，遙聞絲竹出牆聲。欲拋丹筆三川去，先教清商一部成。花木手栽偏有興，歌詞自作別生情。多才遇景皆能詠，當日人傳滿鳳城。裴生久在風塵裡，氣勁言高少知己。注書曾學鄭司農，歷國多於孔夫子。往年訪我到連州，無窮絕境終日遊。登山雨中試蠟屐，入洞夏裡披貂裘。白帝城邊又相遇，斂翼三年不飛去。忽然結束如秋蓬，自稱對策明光宮。人言策中說何事，掉頭不答看飛鴻。彤庭翠鬆迎曉日，鳳銜金榜雲間出。中貴腰鞭立傾酒，宰臣委佩觀搖筆。古稱射策如彎弧，一發偶中何時無。由來草澤無忌諱，努力滿挽當亨衢。憶得當年識君處，嘉禾驛後聯牆住。垂鉤釣得王餘魚，踏芳共登蘇小墓。此事今同夢想間，相看一笑且開顏。老大希逢舊鄰里，為君扶病到方山。城西簇簇三叛族，叛者為誰蔡吳蜀。中使提刀出禁來，九衢車馬轟如雷。臨刑與酒杯未覆，讎家白官先請肉。守吏能然董卓臍，飢烏來覘桓玄目。城西人散泰階平，雨洗血痕春草生。大艑高帆一百尺，新聲促柱十三絃。揚州市裡商人女，來佔江西明月天。楊柳鬱青青，竹枝無限情。同郎一回顧，聽唱紇那聲。踏曲興無窮，調同詞不同。願郎千萬壽，長作主人翁。粉落椒飛知幾春，風吹雨灑旋成塵。莫言一片危基在，猶過無窮來往人。海門雙青暮煙歇，萬頃金波湧明月。侯家小兒能觱篥，對此清光天性發。長江凝練樹無風，瀏慄一聲霄漢中。涵胡畫角怨邊草，蕭瑟清蟬吟野叢。衝融頓挫心使指，雄吼如風轉如水。思婦多情珠淚垂，仙禽欲舞雙翅起。郡人寂聽衣滿霜，江城月斜樓影長。才驚指下繁韻息，已見樹杪明星光。謝公高齋吟激楚，戀闕心同在羈旅。一奏荊人白雪歌，如聞雒客扶風鄔。吳門水驛按山陰，文字殷勤寄意深。欲識陽陶能絕處，少年榮貴道傷心。何物令儂羨，羨郎船尾燕。銜泥趁檣竿，宿食長相見。祖帳臨周道，前旌指晉城。午橋群吏散，亥字老人迎。詩酒同行樂，別離方見情。從此洛陽社，吟詠屬書生。師在白雲鄉，名登善法堂。十方傳句偈，八部會壇場。飛錫無定所，寶書留舊房。唯應銜果雁，相送至衡陽。仙院御溝東，今來事不同。門開青草日，樓閉綠楊風。將犬昇天路，披雲赴月宮。武皇曾駐蹕，親問主人翁。少年負志氣，通道不從時。只言繩自知，安知室可欺？百勝難慮敵，三折乃良醫。人生不失意，焉能慕知己？鷹至感風候，霜餘變林麓。孤帆帶日來，寒江轉沙曲。戍搖旗影動，津晚櫓聲促。月上彩霞收，漁歌遠相續。宴坐白雲端，清江直下看。來人望金剎，講席繞香壇。虎嘯夜林動，鼉鳴秋澗寒。眾音徒起滅，心在淨中觀。不出孤峰上，人間四十秋。視身如傳舍，閱世似東流。法為因緣立，心從次第修。中宵問真偈，有住是吾憂。家聲烜赫冠前賢，時望穹崇鎮北邊。身上官銜如座主，幕中譚笑取同年。幽並俠少趨鞭弭，燕趙佳人奉管絃。仍把天兵書號筆，遠題長句寄山川。鄴下殺才子，蒼茫冤氣凝。枯楊映漳水，野火上西陵。馬鬣今無所，龍門昔共登。何人為弔客，唯是有青蠅。曾遊仙跡見豐碑，除卻麻姑更有誰。雲蓋青山龍臥處，日臨丹洞鶴歸時。霜凝上界花開晚，月冷中天果熟遲。人到便須拋世事，稻田還擬種靈芝。三千三百西江水，自古如今要路津。月夜歌謠有漁父，風天氣色屬商人。沙村好處多逢寺，山葉紅時覺勝春。行到南朝征戰地，古來名將盡為神。三年楚國巴城守，一去揚州揚子津。青帳聯延喧驛步，白頭俯傴到江濱。巫山暮色常含雨，峽水秋來不恐人。惟有九歌詞數首，裡中留與賽蠻神。江左重詩篇，陸生名久傳。鳳城來已熟，羊酪不嫌羶。歸路芙蓉府，離堂玳瑁筵。泰山呈臘雪，隋柳布新年。曾忝揚州薦，因君達短箋。把鏡朝猶在，添香夜不歸。鴛鴦拂瓦去，鸚鵡透籠飛。不逐張公子，即隨劉武威。新知正相樂，從此脫青衣。遠謫年猶少，初歸鬢已衰。門閒故吏去，室靜老僧期。不見蜘蛛集，頻為佝僂欺。穎微囊未出，寒甚谷難吹。濩落唯心在，平生有己知。商歌夜深後，聽者竟為誰。受脤新樑苑，和羹舊傅巖。援毫動星宿，垂釣取韜鈐。赫奕三川至，歡呼百姓瞻。綠油貔虎擁，青紙鳳凰銜。外壘曾無警，中廚亦罷監。推誠人自服，去殺令逾嚴。赳赳容皆飾，幡幡口盡鉗。為兄憐庾翼，選婿得蕭鹹。鬱倔咽喉地，駢臻水陸兼。度橋鳴紺幰，入肆颺雲帆。端月當中氣，東風應遠佔。管絃喧夜景，燈燭掩寒蟾。酒每傾三雅，書能發百函。詞人羞布鼓，遠客獻貂襜。歌榭白團扇，舞筵金縷衫。旌旗遙一簇，舄履近相攙。花樹當朱閣，晴河逼翠簾。衣風飄靉靆，燭淚滴巉巖。玉斝虛頻易，金爐暖更添。映鐶窺豔豔，隔袖見纖纖。謝傅何由接，桓伊定不凡。應憐郡齋老，旦夕鑷霜髯。珍果出西域，移根到北方。昔年隨漢使，今日寄樑王。上相芳緘至，行臺綺席張。魚鱗含宿潤，馬乳帶殘霜。染指鉛粉膩，滿喉甘露香。醞成十日酒，味敵五雲漿。咀嚼停金盞，稱嗟響畫堂。慚非末至客，不得一枝嘗。寂寞蟬聲靜，差池燕羽回。秋風憐越絕，朔氣想臺駘。相去數千裡，無因同一杯。殷勤望飛雁，新自塞垣來。洛下今修禊，群賢勝會稽。盛筵陪玉鉉，通籍盡金閨。波上神仙妓，岸傍桃李蹊。水嬉如鷺振，歌響雜鶯啼。歷覽風光好，沿洄意思迷。棹歌能儷曲，墨客競分題。翠幄連雲起，香車向道齊。人誇綾步障，馬惜錦障泥。塵暗宮牆外，霞明苑樹西。舟形隨鷁轉，橋影與虹低。川色晴猶遠，烏聲暮欲棲。唯餘踏青伴，待月魏王堤。柳動御溝清，威遲堤上行。城隅日未過，山色雨初晴。鶯避傳呼起，花臨府署明。簿書盈几案，要自有高情。位是才能取，時因際會遭。羽儀呈鸑鷟，鋩刃試豪曹。洛下推年少，山東許地高。門承金鉉鼎，家有玉璜韜。海浪扶鵬翅，天風引驥髦。便知蓬閣閟，不識魯衣褒。興發春塘草，魂交益部刀。形開猶抱膝，燭盡遽揮毫。昔仕當初筮，逢時詠載橐。懷鉛辨蟲蠹，染素學鵝毛。車騎方休汝，歸來欲效陶。南臺資謇諤，內署選風騷。羽化如乘鯉，樓居舊冠鰲。美香焚溼麝，名果賜幹萄。議赦蠅棲筆，邀歌蟻泛醪。代言無所戲，謝表自稱叨。蘭焰凝芳澤，芝泥瑩玉膏。對頻聲價出，直久夢魂勞。草詔令歸馬，批章答獻獒。銀花懸院榜，翠羽映簾絛。諷諫欣然納，奇觚率爾操。禁中時諤諤，天下免忉忉。左顧龜成印，雙飛鵠織袍。謝賓緣地密，潔己是心豪。五日思歸沐，三春羨眾邀。茶爐依綠筍，棋局就紅桃。溟海桑潛變，陰陽炭暗熬。仙成脫屣去，臣戀捧弓號。建節辭烏柏，宣風看鷺濤。土山京口峻，鐵甕郡城牢。曲島花千樹，官池水一篙。鶯來和絲管，雁起拂麾旄。宛轉傾羅扇，迴旋墮玉搔。罰籌長豎纛，觥盞樣如舠。山是千重障，江為四面濠。臥龍曾得雨，孤鶴尚鳴皋。劍用雄開匣，弓閒蟄受弢。鳳姿嘗在竹，鷃羽不離蒿。吳越分雙鎮，東西接萬艘。今朝比潘陸，江海更滔滔。朝辭官軍驛，前望順陽路。野水齧荒墳，秋蟲鏤宮樹。曾聞天寶末，胡馬西南騖。城守魯將軍，拔城從此去。桂陽嶺，下下復高高。人稀鳥獸駭，地遠草木豪。寄言遷金子，知餘歌者勞。林端落照盡，湖上遠嵐清。水榭芝蘭室，仙舟魚鳥情。人琴久寂寞，煙月若平生。一泛釣璜處，再吟鏘玉聲。高檣起行色，促柱動離聲。欲問江深淺，應如遠別情。日出驪山東，裴回照溫泉。樓臺影玲瓏，稍稍開白煙。言昔太上皇，常居此祈年。風中聞清樂，往往來列仙。翠華入五雲，紫氣歸上玄。哀哀生人淚，泣盡弓劍前。聖道本自我，凡情徒顒然。小臣感玄化，一望青冥天。離席一揮杯，別愁今尚醉。遲遲有情處，卻恨江帆駛。夢覺疑連榻，舟行忽千里。不見黃鶴樓，寒沙雪相似。尚有竹間路，永無綦下塵。一聞流水曲，重憶餐霞人。朝陽有鳴鳳，不聞千萬祀。鶗鴂催眾芳，晨間先入耳。秋風白露晞，從是爾啼時。如何上春日，唧唧滿庭飛。浮雲金絡膝，昨日別朱輪。銜草如懷戀，嘶風尚意頻。曾將比君子，不是換佳人。從此西歸路，應容躡後塵。前時送君去，揮手青門橋。路轉不相見，猶聞馬蕭蕭。今得出關書，行程日已遙。春還遲君至，共結芳蘭苕。鳳銜新詔降恩華，又見旌旗出渾家。故吏來辭辛屬國，精兵願逐李輕車。氈裘君長迎風馭，錦帶酋豪踏雪衙。其奈明年好春日，無人喚看牡丹花。調瑟在張弦，弦平音自足。朱弦二十五，缺一不成曲。美人愛高張，瑤軫再三促。上弦雖獨響，下應不相屬。日暮聲未和，寂寥一枯木。卻顧膝上弦，流淚難相續。雷雨江山起臥龍，武陵樵客躡仙蹤。十年楚水楓林下，今夜初聞長樂鍾。車音想轔轔，不見綦下塵。可憐平陽第，歌舞嬌青春。金屋容色在，文園詞賦新。一朝復得幸，應知失意人。寂寥照鏡臺，遺基古南陽。真人昔來遊，翠鳳相隨翔。目成在桑野，志遂貯椒房。豈無三千女，初心不可忘。旌旗入境犬無聲，戮盡鯨鯢漢水清。從此世人開耳目，始知名將出書生。鴛鷺差池出建章，彩旗朱戶蔚相望。新恩共理犬牙地，昨日同含雞舌香。白芷江邊分驛路，山桃蹊外接甘棠。應憐一罷金閨籍，枉渚逢春十度傷。廊下題詩滿壁塵，塔前松樹已皴鱗。古來唯有王文度，重見平生竺道人。為愛逍遙第一篇，時時閒步賞風煙。看花臨水心無事，功業成來二十年。尋常相見意殷勤，別後相思夢更頻。每遇登臨好風景，羨他天性少情人。洛城洛城何日歸，故人故人今轉稀。莫嗟雪裡暫時別，終擬雲間相逐飛。勢軋枝偏根已危，高情一見與扶持。忽從憔悴有生意，卻為離披無俗姿。影入巖廊行樂處，韻含天籟宿齋時。謝公莫道東山去，待取陰成滿鳳池。樓下芳園最佔春，年年結侶採花頻。繁霜一夜相撩治，不似佳人似老人。謫在三湘最遠州，邊鴻不到水南流。如今暫寄樽前笑，明日辭君步步愁。瀠渟幽壁下，深淨如無力。風起不成文，月來同一色。地靈草木瘦，人遠煙霞逼。往往疑列仙，圍棋在巖側。錢塘山水有奇聲，暫謫仙官領百城。女妓還聞名小小，使君誰許喚卿卿。鰲驚震海風雷起，蜃鬥噓天樓閣成。莫道騷人在三楚，文星今向鬥牛明。無事尋花至仙境，等閒栽樹比封君。金門通籍真多士，黃紙除書每日聞。淮西既是平安地，鴉路今無羽檄飛。聞道唐州最清靜，戰場耕盡野花稀。僧房藥樹依寒井，井有香泉樹有靈。翠黛葉生籠石甃，殷紅子熟照銅瓶。枝繁本是仙人杖，根老新成瑞犬形。上品功能甘露味，還知一勺可延齡。禁漏晨鐘聲欲絕，旌旗組綬影相交。殿含佳氣當龍首，閣倚晴天見鳳巢。山色蔥籠丹檻外，霞光泛灩翠鬆梢。多慚再入金門籍，不敢為文學解嘲。秩秩澤宮，有的維鵠。祁祁庶士，於以幹祿。彼鵠斯微，若止若翔。千里之差，起於毫芒。我矢既直，我弓既良，依於高墉，因我不臧。高墉伊何，維器與時。視之以心，誰謂鵠微。閒門共寂任張羅，靜室同虛養太和。塵世歡娛開意少，醉鄉風景獨遊多。散金疏傅尋常樂，枕麴劉生取次歌。計會雪中爭挈榼，鹿裘鶴氅遞相過。丞相新家伊水頭，智囊心匠日增修。化成池沼無痕跡，奔走清波不自由。臺上看山徐舉酒，潭中見月慢回舟。從來天下推尤物，合屬人間第一流。雨餘獨坐捲簾帷，便得詩人喜霽詩。搖落從來長年感，慘舒偏是病身知。掃開雲霧呈光景，流盡潢汙見路岐。何況菊香新酒熟，神州司馬好狂時。金數已三伏，火星正西流。樹含秋露曉，閣倚碧天秋。灰琯應新律，銅壺添夜籌。商飆從朔塞，爽氣入神州。蕙草香書殿，愧花點御溝。山明真色見，水靜濁煙收。早歲忝華省，再來成白頭。幸依群玉府，末路尚瀛洲。明麗碧天霞，丰茸紫綬花。香聞荀令宅，豔入孝王家。幾歲自榮樂，高情方嘆嗟。有人移上苑，猶足佔年華。軍城臨漢水，旌旆起春風。遠思見江草，歸心看塞鴻。野花沿古道，新葉映行宮。惟有詩兼酒，朝朝兩不同。相去三千里，聞蟬同此時。清吟曉露葉，愁噪夕陽枝。忽爾絃斷絕，俄聞管參差。洛橋碧雲晚，西望佳人期。昔事廬山遠，精舍虎溪東。朝陽照瀑水，樓閣虹霓中。騁望羨遊雲，振衣若秋蓬。舊房閉鬆月，遠思吟江風。古寺曆頭陀，奇峰扳祝融。南登小桂嶺，卻望歸塞鴻。衣裓貯文章，自言學雕蟲。搶榆念陵厲，覆簣圖穹崇。遠郡多暇日，有詩訪禪宮。石門聳峭絕，竹院含空濛。幽響滴巖溜，晴芳飄野叢。海雲懸颶母，山果屬狙公。忽憶吳興郡，白蘋正蔥蘢。願言挹風采，邈若窺華嵩。桂水夏瀾急，火山宵焰紅。三衣濡菌露，一錫飛煙空。勿謂翻譯徒，不為文雅雄。古來賞音者，燋爨得孤桐。黔江秋水浸雲霓，獨泛慈航路不迷。猿狖窺齋林葉動，蛟龍聞咒浪花低。如蓮半偈心常悟，問菊新詩手自攜。常說摩圍似靈鷲，卻將山屐上丹梯。寶馬鳴珂踏曉塵，魚文匕首犯車茵。適來行哭里門外，昨夜華堂歌舞人。秉燭朝天遂不回，路人彈指望高臺。牆東便是傷心地，夜夜流螢飛去來。麟臺少監舊仙郎，洛水橋邊墜馬傷。塵汙腰間青襞綬，風飄掌下紫遊繮。上車著作應來問，折臂三公定送方。猶賴德全如醉者，不妨吟詠入篇章。玉馬朝周從此辭，園陵寂寞對豐碑。千行宰樹荊州道，暮雨蕭蕭聞子規。潦倒聲名擁腫材，一生多故苦邅回。南宮舊籍遙相管，東洛閒門晝未開。靜對道流論藥石，偶逢詞客與瓊瑰。怪君近日文鋒利，新向延平看劍來。愛君新買街西宅，客到如遊鄠杜間。雨後退朝貪種樹，申時出省趁看山。門前巷陌三條近，牆內池亭萬境閒。見擬移居作鄰里，不論時節請開關。花面丫頭十三四，春來綽約向人時。終須買取名春草，處處將行步步隨。親友關心皆不見，風光滿眼倍傷神。洛陽城裡多池館，幾處花開有主人。俊骨英才氣褎然，策名飛步冠群賢。逢時已自致高位。得疾還因倚少年。天上別歸京兆府，人間空數茂陵阡。今朝繐帳哭君處，前日見鋪歌舞筵。官冷如漿病滿身，凌寒不易過天津。少年留取多情興，請待花時作主人。碧雲佳句久傳芳，曾向成都住草堂。振錫常過長者宅，披衣猶帶令公香。一時風景添詩思，八部人天入道場。若許相期同結社，吾家本自有柴桑。莫嗟華髮與無兒，卻是人間久遠期。雪裡高山頭白早，海中仙果子生遲。於公必有高門慶，謝守何煩曉鏡悲。倖免如新分非淺，祝君長詠夢熊詩。曾經謝病各遊樑，今日相逢憶孝王。少有一身兼將相，更能四面佔文章。開顏坐上催飛盞，回首庭中看舞槍。借問風前兼月下，不知何客對胡床。將星夜落使星來，三省清臣到外臺。事重各銜天子詔，禮成同把故人杯。捲簾松竹雪初霽，滿院池塘春欲回。第一林亭迎好客，殷勤莫惜玉山頹。把取菱花百鍊鏡，換他竹葉十旬杯。嚬眉厭老終難去，蘸甲須歡便到來。妍醜太分迷忌諱，松喬俱傲絕嫌猜。校量功力相千萬，好去從空白玉臺。白日左右浮天潢，朝晡影入東西牆。昔為兒童在陰戲，當時意小覺日長。東鄰侯家吹笙簧，隨陰促促移象床。西鄰田舍乏糟糠，就影汲汲舂黃粱。因思九州四海外，家家只佔牆陰內。莫言牆陰數尺間，老卻主人如等閒。君看眼前光陰促，中心莫學太行山。昔日慵工記姓名，遠勞辛苦寫西京。近來漸有臨池興，為報元常欲抗行。白衣曾拜漢尚書，今日恩光到敝廬。再入龍樓稱綺季，應緣狗監說相如。中郎南鎮權方重，內史高齋興有餘。遙想敬亭春欲暮，百花飛盡柳花初。東陽本是佳山水，何況曾經沉隱侯。化得邦人解吟詠，如今縣令亦風流。新開潭洞疑仙境，遠寫丹青到雍州。落在尋常畫師手，猶能三伏凜生秋。明州長史外臺郎，憶昔同年翰墨場。一自分襟多歲月，相逢滿眼是淒涼。推賢有愧韓安國，論舊唯存盛孝章。所嘆謬遊東閣下，看君無計出恓惶。乍起衣猶冷，微吟帽半欹。霜凝南屋瓦，雞唱後園枝。洛水碧雲曉，吳宮黃葉時。兩傳千里意，書札不如詩。蕙草芳未歇，綠槐陰已成。金罍唯獨酌，瑤瑟有離聲。翔泳各殊勢，篇章空寄情。應憐三十載，未變使君名。花作嬋娟玉作妝，風流爭似舊徐娘。夜深曲曲灣灣月，萬里隨君一寸腸。銅壺方促夜，斗柄暫南迴。稍嫌單衣重，初憐北戶開。西園花已盡，新月為誰來。時節過繁華，陰陰千萬家。巢禽命子戲，園果墜枝斜。寂寞孤飛蝶，窺叢覓晚花。綠水風初暖，青林露早晞。麥隴雉朝雊，桑野人暮歸。百舌悲花盡，平蕪來去飛。深春風日淨，晝長幽鳥鳴。僕伕前致詞，門有白麵生。攝衣相問訊，解帶坐南榮。端志見眉睫，苦言發精誠。因出懷中文，調孤詞亦清。悄如促柱弦，掩抑多不平。乃言本蜀士，世降岷山靈。前人秉藝文，高視來上京。曳綬司徒府，所從信國楨。析薪委寶林，善響繼家聲。何處翳附郭，幾人思郈成。雲天望喬木，風水悲流萍。前與計吏西，始列貢士名。森然就筆札，從試春官卿。帝城岐路多，萬足伺晨星。茫茫風塵中，工拙同有營。寒女勞夜織，山苗榮寸莖。侯門方擊鐘，衣褐誰將迎。弱羽果摧頹，壯心鬱怦怦。諒無蟠木容，聊復蓬累行。昨日訊靈龜，繇言利艱貞。當求舍拔中，必在審己明。誓將息薄遊，焦思窮筆精。蒔蘭在幽渚，安得揚芬馨。曰餘摧落者，散質負華纓。一聆苦辛詞，再動伊鬱情。身棄言不動，愛才心尚驚。恨無羊角風，使爾化北溟。論罷情益親，涉旬忘歸程。日攜邑中客，閒眺江上城。晝憩命金罍，宵談轉璿衡。薰風香麈尾，月露濡桃笙。忽被戒羸驂，薄言事南征。火雲蔚千里，旅思浩已盈。湘江含碧虛，衡嶺浮翠晶。豈伊山水異，適與人事並。油幕侶昆丘，粲然疊瑤瓊。庾樓見清月，孔坐多綠醽。復有衡山守，本自雲龍庭。抗志在靈府，發越侔鹹英。一揮出滎陽，惠彼嗤嗤氓。隼旟辭灞水，居者皆涕零。惟昔與伊人，交歡經宿齡。一從雲雨散，滋我鄙吝萌。北渚不堪愁，南音誰復聽。離憂若去水，浩漾無時停。嘗聞祝融峰，上有神禹銘。古石琅玕姿，祕文螭虎形。聖功奠遠服，神物擁休禎。賢人在其下，彷彿疑蓬瀛。君行歷郡齋，大袂拂雙旌。飾容遇朗鑑，肝鬲可以呈。昔日馬相如，臨邛坐盡傾。勉君刷羽翰，蚤取凌青冥。曲江僧向松江見，又到天台看石橋。鶴戀故巢雲戀岫，比君猶自不逍遙。平章宅裡一欄花，臨到開時不在家。莫道兩京非遠別，春明門外即天涯。一紙書封四句詩，芳晨對酒遠相思。長吟盡日西南望，猶及殘春花落時。一家何啻十朱輪，諸父雙飛秉大鈞。曾脫素衣參幕客，卻為精舍讀書人。離筵雒水侵杯色，徵路函關向晚塵。今日山公舊賓主，知君不負帝城春。寶書翻譯學初成，振錫如飛白足輕。彭澤因家凡幾世，靈山預會是前生。傳燈已悟無為理，濡露猶懷罔極情。從此多逢大居士，何人不願解珠瓔。侯家故吏歌聲發，逸處能高怨處低。今歲洛中無雨雪，眼前風景是江西。楚客憶關中，疏溪想汾水。縈紆非一曲，意態如千里。倒影羅文動，微波笑顏起。君今賜環歸，何人承玉趾。養來鸚鵡觜初紅，宜在朱樓繡戶中。頻學喚人緣性慧，偏能識主為情通。斂毛睡足難銷日，嚲翅愁時願見風。誰遣聰明好顏色，事須安置入深籠。歲杪風物動，雪餘宮苑晴。兔園賓客至，金谷管絃聲。洛水故人別，吳宮新燕迎。越郎憂不淺，懷袖有瓊英。清羸隱几望雲空，左掖鴛鸞到室中。一卷素書消永日，數莖斑發對秋風。菱花照後容雖改，蓍草佔來命已通。莫怪人人驚早白，緣君尚是黑頭翁。常奴安得似方回，爭望追風絕足來。若把翠娥酬騄耳，始知天下有奇才。漢家旄節付雄才，百越南溟統外臺。身在絳紗傳六藝，腰懸青綬亞三臺。連天浪靜長鯨息，映日帆多寶舶來。聞道楚氛猶未滅，終須旌旆掃雲雷。稽山自與岐山別，何事連年鸑鷟飛。百辟商量舊相入，九天祗候老臣歸。平湖晚泛窺清鏡，高閣晨開掃翠微。今日看書最惆悵，為聞梅雨損朝衣。白鷺兒，最高格。毛衣新成雪不敵，眾禽喧呼獨凝寂。孤眠芊芊草，久立潺潺石。前山正無雲，飛去入遙碧。大弦嘈囋小弦清，噴雪含風意思生。一聽曹剛彈薄媚，人生不合出京城。武昌老人七十餘，手把庾令相問書。自言少小學吹笛，早事曹王曾賞激。往年鎮戍到蘄州，楚山蕭蕭笛竹秋。當時買材恣搜尋，典卻身上烏貂裘。古苔蒼蒼封老節，石上孤生飽風雪。商聲五音隨指發，水中龍應行雲絕。曾將黃鶴樓上吹，一聲佔盡秋江月。如今老去語尤遲，音韻高低耳不知。氣力已微心尚在，時時一曲夢中吹。沉沉夏夜蘭堂開，飛蚊伺暗聲如雷。嘈然欻起初駭聽，殷殷若自南山來。喧騰鼓舞喜昏黑，昧者不分聽者惑。露花滴瀝月上天，利觜迎人著不得。我軀七尺爾如芒，我孤爾眾能我傷。天生有時不可遏，為爾設幄潛匡床。清商一來秋日曉，羞爾微形飼丹鳥。吟君遺我百篇詩，使我獨坐形神馳。玉琴清夜人不語，琪樹春朝風正吹。郢人斤斫無痕跡，仙人衣裳棄刀尺。世人方內欲相尋，行盡四維無處覓。一言一顧重，重何如。今日陪遊清洛苑，昔年別入承明廬。一東一西別，別何如。終期大冶再熔鍊，願託扶搖翔碧虛。坐鎮清朝獨殷然，閒徵故事數前賢。用才同踐鈞衡地，稟氣終分大小年。威鳳本池思泛泳，仙查舊路望迴旋。猶憐綺季深山裡，唯有松風與石田。子侯一日病，滕公千載歸。門庭愴已變，風物澹無輝。群吏謁新府，舊賓沾素衣。歌堂忽暮哭，賀雀盡驚飛。何處深春好，春深萬乘家。宮門皆映柳，輦路盡穿花。池色連天漢，城形象帝車。旌旗暖風裡，獵獵向西斜。何處深春好，春深阿母家。瑤池長不夜，珠樹正開花。橋峻通星渚，樓暄近日車。層城十二闕，相對日西斜。何處深春好，春深執政家。恩光貪捧日，貴重不看花。玉饌堂交印，沙堤柱礙車。多門一已閉，直道更無斜。何處深春好，春深大鎮家。前旌光照日，後騎蹙成花。節院收衙隊，球場簇看車。廣筵歌舞散，書號夕陽斜。何處深春多，春深貴戚家。櫪嘶無價馬，庭發有名花。欲進宮人食，先薰命婦車。晚歸長帶酒，冠蓋任傾斜。何處深春好，春深恩澤家。爐添龍腦炷，綬結虎頭花。賓客珠成履，嬰孩錦縛車。畫堂簾幕外，來去燕飛斜。何處深春好，春深京兆家。人眉新柳葉，馬色醉桃花。盜息無鳴鼓，朝回自走車。能令帝城外，不敢徑由斜。何處深春好，春深刺史家。夜闌猶命樂，雨甚亦尋花。傲客多憑酒，新姬苦上車。公門吏散後，風擺戟衣斜。何處深春好，春深羽客家。芝田繞舍色，杏樹滿山花。雲是淮王宅，風為列子車。古壇操簡處，一徑入林斜。何處深春好，春深小隱家。芟庭留野菜，撼樹去狂花。醉酒一千日，貯書三十車。雉衣從露體，不敢有餘斜。何處深春好，春深富室家。唯多貯金帛，不擬負鶯花。國樂呼聯轡，行廚載滿車。歸來看理曲，燈下寶釵斜。何處深春好，春深豪士家。多沽味濃酒，貴買色深花。已臂鷹隨馬，連催妓上車。城南踏青處，村落逐原斜。何處深春好，春深貴胄家。迎呼偏熟客，揀選最多花。飲饌開華幄，笙歌出鈿車。興酣樽易罄，連瀉酒瓶斜。何處深春好，春深唱第家。名傳一紙榜，興管九衢花。薦聽諸侯樂，來隨計吏車。杏園拋曲處，揮袖向風斜。何處深春好，春深少婦家。能偷新禁曲，自剪入時花。追逐同遊伴，平章貴价車。從來不墮馬，故遣髻鬟斜。何處深春好，春深幼女家。雙鬟梳頂髻，兩面繡裙花。妝壞頻臨鏡，身輕不佔車。鞦韆爭次第，牽拽彩繩斜。何處深春好，春深蘭若家。當香收柏葉，養蜜近梨花。野徑宜行樂，遊人盡駐車。菜園籬落短，遙見桔槔斜。何處深春好，春深老宿家。小欄圍蕙草，高架引藤花。四字香書印，三乘壁畫車。遲迴聽句偈，雙樹晚陰斜。何處深春好，春深種蒔家。分畦十字水，接樹兩般花。櫛比栽籬槿，咿啞轉井車。可憐高處望，棋佈不曾斜。何處深春好，春深稚子家。爭騎一竿竹，偷折四鄰花。笑擊羊皮鼓，行牽犢頷車。中庭貪夜戲，不覺玉繩斜。月窟賓諸夏，雲官降九天。飾終鄰好重，錫命禮容全。水咽猶登隴，沙鳴稍極邊。路因乘驛近，志為飲冰堅。毳帳差池見，烏旗搖曳前。歸來賜金石，榮耀自編年。公來第四秋，樂國號無愁。軍士遊書肆，商人佔酒樓。熊羆交黑槊，賓客滿青油。今日文章主，樑王不姓劉。前陪看花處，鄰里近王昌。今想臨戎地，旌旗出汶陽。營飛柳絮雪，門耀戟枝霜。東望清河水，心隨艑上郎。詞一篇音韻彌切，收淚握管以成報章。雖廣陵之弦於今絕矣，而蓋泉之感猶庻聞焉。焚之帳之前，附於舊編之末】~劉禹錫前日寢門慟，至今悲有餘。已嗟萬化盡，方見八行書。滿紙傳相憶，裁詩怨索居。危絃音有絕，哀玉韻猶虛。忽嘆幽明異，俄驚歲月除。文章雖不朽，精魄竟焉如。零淚沾青簡，傷心見素車。淒涼從此後，無復望雙魚。茲地迴鑾日，皇家禪聖時。路無胡馬跡，人識漢官儀。天子旌旗度，法王龍象隨。知懷去家嘆，經此益遲遲。右相歷中臺，移鬆武庫栽。紫茸抽組綬，青實長玫瑰。便有幹霄勢，看成構廈材。數分天柱半，影逐日輪迴。舊賞臺階去，新知谷口來。息陰常仰望，玩境幾裴回。翠粒晴懸露，蒼鱗雨起苔。凝音助瑤瑟，飄蕊泛金罍。月桂花遙燭，星榆葉對開。終須似雞樹，榮茂近昭回。徑尺千餘朵，人間有此花。今朝見顏色，更不向諸家。一入石渠署，三聞宮樹蟬。丹霄未得路，白髮又添年。雙節外臺貴，孤簫中禁傳。徵黃在旦夕，早晚發南燕。莫道恩情無重來，人間榮謝遞相催。當時初入君懷袖，豈念寒爐有死灰。樽前花下長相見，明日忽為千里人。君過午橋回首望，洛城猶自有殘春。暫駐旌旗洛水堤，綺筵紅燭醉蘭閨。美人美酒長相逐，莫怕猿聲發建溪。吾王昔遊幸，離宮雲際開。朱旗迎夏早，涼軒避暑來。湯餅賜都尉，寒冰頒上才。龍髯不可望，玉座生塵埃。海天殺氣薄，蠻軍步伍囂。林紅葉盡變，原黑草初燒。圍合繁鉦息，禽興大旆搖。張羅依道口，嗾犬上山腰。猜鷹慮奮迅，驚鹿時跼跳。瘴雲四面起，臘雪半空消。箭頭餘鵠血，鞍傍見雉翹。日暮還城邑，金笳發麗譙。寂寂獨看金燼落，紛紛只見玉山頹。自羞不是高陽侶，一夜星星騎馬回。曾隨織女渡天河，記得雲間第一歌。休唱貞元供奉曲，當時朝士已無多。生公說法鬼神聽，身後空堂夜不扃。高坐寂寥塵漠漠，一方明月可中庭。常恨言語淺，不如人意深。今朝兩相視，脈脈萬重心。畫時應遇空亡日，賣處難逢識別人。唯有多情往來客，強將衫袖拂埃塵。有事九龍廟，潔齋梵王祠。玉簫何時絕，碧樹空涼颸。吏散埃壒息，月高庭宇宜。重城肅穆閉，澗水潺湲時。人稀夜復閒，慮靜境亦隨。緬懷斷鰲足，凝想乘鸞姿。朱明盛農節，膏澤方愆期。瞻言五靈瑞，能救百穀萎。咿喔晨雞鳴，闌干斗柄垂。修容謁神像，注意陳正詞。驚飆起泓泉，若調雷雨師。黑煙聳鱗甲，灑液如棼絲。豐隆震天衢，列缺揮火旗。炎空忽悽緊，高溜懸綆縻。生物已滂沛，溼雲稍離披。丹霞啟南陸，白水含東菑。熙熙飛走適，藹藹草樹滋。浮光動宮觀，遠思盈川坻。吳公敏於政，謝守工為詩。商山有病客，言賀舒龐眉。文昌星象盡東來，油幕朱門次第開。且上新樓看風月，會乘雲雨一時回。南宮幸襲芝蘭後，左輔曾交印綬來。多病未離清洛苑，新恩已歷望仙台。關頭古塞桃林靜，城下長河竹箭回。聞說隨車有零雨，此時偏動子荊才。前年曾見兩鬟時，今日驚吟悼妓詩。鳳管學成知有籍，龍媒欲換嘆無期。空廊月照常行地，後院花開舊折枝。寂寞魚山青草裡，何人更立智瓊祠。驪龍睡後珠元在，仙鶴行時步又輕。方寸瑩然無一事，水聲來似玉琴聲。