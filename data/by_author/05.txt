北風捲地白草折，胡天八月即飛雪。忽如一夜春風來，千樹萬樹梨花開。散入珠簾溼羅幕，狐裘不暖錦衾薄。將軍角弓不得控，都護鐵衣冷猶著。瀚海闌干百丈冰，愁雲慘淡萬里凝。中軍置酒飲歸客，胡琴琵琶與羌笛。紛紛暮雪下轅門，風掣紅旗凍不翻。輪臺東門送君去，去時雪滿天山路。山迴路轉不見君，雪上空留馬行處。故園東望路漫漫，雙袖龍鍾淚不幹。馬上相逢無紙筆，憑君傳語報平安。塔勢如湧出，孤高聳天宮。登臨出世界，磴道盤虛空。突兀壓神州，崢嶸如鬼工。四角礙白日，七層摩蒼穹。下窺指高鳥，俯聽聞驚風。連山若波濤，奔湊似朝東。青槐夾馳道，宮館何玲瓏。秋色從西來，蒼然滿關中。五陵北原上，萬古青濛濛。淨理了可悟，勝因夙所宗。誓將掛冠去，覺道資無窮。君不見走馬川行雪海邊，平沙莽莽黃入天。輪臺九月風夜吼，一川碎石大如鬥，隨風滿地石亂走。匈奴草黃馬正肥，金山西見煙塵飛，漢家大將西出師。將軍金甲夜不脫，半夜軍行戈相撥，風頭如刀面如割。馬毛帶雪汗氣蒸，五花連錢旋作冰，幕中草檄硯水凝。虜騎聞之應膽懾，料知短兵不敢接，車師西門佇獻捷。走馬西來欲到天，辭家見月兩回圓。今夜不知何處宿，平沙萬里絕人煙。輪臺城頭夜吹角，輪臺城北旄頭落。羽書昨夜過渠黎，單于已在金山西。戍樓西望煙塵黑，漢兵屯在輪臺北。上將擁旄西出徵，平明吹笛大軍行。四邊伐鼓雪海湧，三軍大呼陰山動。虜塞兵氣連雲屯，戰場白骨纏草根。劍河風急雪片闊，沙口石凍馬蹄脫。亞相勤王甘苦辛，誓將報主靜邊塵。古來青史誰不見，今見功名勝古人。那知芳歲晚，坐見寒葉墮。吾不如腐草，翻飛作螢火。聯步趨丹陛，分曹限紫微。曉隨天仗入，暮惹御香歸。白髮悲花落，青雲羨鳥飛。聖朝無闕事，自覺諫書稀。梁園日暮亂飛鴉，極目蕭條三兩家。庭樹不知人去盡，春來還發舊時花。洞房昨夜春風起，故人尚隔湘江水。枕上片時春夢中，行盡江南數千裡。強欲登高去，無人送酒來。遙憐故園菊，應傍戰場開。彎彎月出掛城頭，城頭月出照梁州。涼州七裡十萬家，胡人半解彈琵琶。琵琶一曲腸堪斷，風蕭蕭兮夜漫漫。河西幕中多故人，故人別來三五春。花門樓前見秋草，豈能貧賤相看老。一生大笑能幾回，斗酒相逢須醉倒。火山五月行人少，看君馬去疾如鳥。都護行營太白西，角聲一動胡天曉。老人七十仍沽酒，千壺百甕花門口。道傍榆莢仍似錢，摘來沽酒君肯否。火山六月應更熱，赤亭道口行人絕。知君慣度祁連城，豈能愁見輪臺月。脫鞍暫入酒家壚，送君萬里西擊胡。功名只向馬上取，真是英雄一丈夫。側聞陰山胡兒語，西頭熱海水如煮。海上眾鳥不敢飛，中有鯉魚長且肥。岸傍青草常不歇，空中白雪遙旋滅。蒸沙爍石然虜雲，沸浪炎波煎漢月。陰火潛燒天地爐，何事偏烘西一隅。勢吞月窟侵太白，氣連赤阪通單于。送君一醉天山郭，正見夕陽海邊落。柏臺霜威寒逼人，熱海炎氣為之薄。扁舟滄浪叟，心與滄浪清。不自道鄉里，無人知姓名。朝從灘上飯，暮向蘆中宿。歌竟還復歌，手持一竿竹。竿頭釣絲長丈餘，鼓枻乘流無定居。世人那得識深意，此翁取適非取魚。雞鳴紫陌曙光寒，鶯囀皇州春色闌。金闕曉鍾開萬戶，玉階仙仗擁千官。花迎劍佩星初落，柳拂旌旗露未乾。獨有鳳凰池上客，陽春一曲和皆難。五花驄馬七香車，雲是平陽帝子家。鳳凰城頭日欲斜，門前高樹鳴春鴉。漢家魯元君不聞，今作城西一古墳。昔來唯有秦王女，獨自吹簫乘白雲。北山有芳杜，靡靡花正發。未及得采之，秋風忽吹殺。君不見拂雲百丈青松柯，縱使秋風無奈何。四時常作青黛色，可憐杜花不相識。匹馬西從天外歸，揚鞭只共鳥爭飛。送君九月交河北，雪裡題詩淚滿衣。蓋將軍，真丈夫。行年三十執金吾，身長七尺頗有須。玉門關城迥且孤，黃沙萬里白草枯。南鄰犬戎北接胡，將軍到來備不虞。五千甲兵膽力粗，軍中無事但歡娛。暖屋繡簾紅地爐，織成壁衣花氍毹。燈前侍婢瀉玉壺，金鐺亂點野酡酥。紫紱金章左右趨，問著只是蒼頭奴。美人一雙閒且都，朱脣翠眉映明矑。清歌一曲世所無，今日喜聞鳳將雛。可憐絕勝秦羅敷，使君五馬謾踟躕。野草繡窠紫羅襦，紅牙縷馬對樗蒱。玉盤纖手撒作盧，眾中誇道不曾輸。櫪上昂昂皆駿駒，桃花叱撥價最殊。騎將獵向城南隅，臘日射殺千年狐。我來塞外按邊儲，為君取醉酒剩沽。醉爭酒盞相喧呼，忽憶咸陽舊酒徒。漢將承恩西破戎，捷書先奏未央宮。天子預開麟閣待，只今誰數貳師功。官軍西出過樓蘭，營幕傍臨月窟寒。蒲海曉霜凝劍尾，蔥山夜雪撲旌竿。鳴笳擂鼓擁回軍，破國平蕃昔未聞。大夫鵲印搖邊月，天將龍旗掣海雲。月落轅門鼓角鳴，千群面縛出蕃城。洗兵魚海雲迎陣，秣馬龍堆月照營。蕃軍遙見漢家營，滿谷連山遍哭聲。萬箭千刀一夜殺，平明流血浸空城。暮雨旌旗溼未乾，胡塵白草日光寒。昨夜將軍連曉戰，蕃軍只見馬空鞍。火山突兀赤亭口，火山五月火雲厚。火雲滿山凝未開，飛鳥千里不敢來。平明乍逐胡風斷，薄暮渾隨塞雨回。繚繞斜吞鐵關樹，氛氳半掩交河戍。迢迢徵路火山東，山上孤雲隨馬去。天山有雪常不開，千峰萬嶺雪崔嵬。北風夜卷赤亭口，一夜天山雪更厚。能兼漢月照銀山，復逐胡風過鐵關。交河城邊飛鳥絕，輪臺路上馬蹄滑。晻靄寒氛萬里凝，闌干陰崖千丈冰。將軍狐裘臥不暖，都護寶刀凍欲斷。正是天山雪下時，送君走馬歸京師。雪中何以贈君別，惟有青青松樹枝。白山南，赤山北。其間有花人不識，綠莖碧葉好顏色。葉六瓣，花九房。夜掩朝開多異香，何不生彼中國兮生西方。移根在庭，媚我公堂。恥與眾草之為伍，何亭亭而獨芳。何不為人之所賞兮，深山窮谷委嚴霜。吾竊悲陽關道路長，曾不得獻於君王。君不聞胡笳聲最悲，紫髯綠眼胡人吹。吹之一曲猶未了，愁殺樓蘭征戍兒。涼秋八月蕭關道，北風吹斷天山草。崑崙山南月欲斜，胡人向月吹鬍笳。胡笳怨兮將送君，秦山遙望隴山雲。邊城夜夜多愁夢，向月胡笳誰喜聞。熱海亙鐵門，火山赫金方。白草磨天涯，湖沙莽茫茫。夫子佐戎幕，其鋒利如霜。中歲學兵符，不能守文章。功業須及時，立身有行藏。男兒感忠義，萬里忘越鄉。孟夏邊候遲，胡國草木長。馬疾過飛鳥，天窮超夕陽。都護新出師，五月發軍裝。甲兵二百萬，錯落黃金光。揚旗拂崑崙，伐鼓震蒲昌。太白引官軍，天威臨大荒。西望雲似蛇，戎夷知喪亡。渾驅大宛馬，系取樓蘭王。曾到交河城，風土斷人腸。寒驛遠如點，邊烽互相望。赤亭多飄風，鼓怒不可當。有時無人行，沙石亂飄揚。夜靜天蕭條，鬼哭夾道傍。地上多髑髏，皆是古戰場。置酒高館夕，邊城月蒼蒼。軍中宰肥牛，堂上羅羽觴。紅淚金燭盤，嬌歌豔新妝。望君仰青冥，短翮難可翔。蒼然西郊道，握手何慨慷。高閣逼諸天，登臨近日邊。晴開萬井樹，愁看五陵煙。檻外低秦嶺，窗中小渭川。早知清淨理，常願奉金仙。萬事不可料，嘆君在軍中。讀書破萬卷，何事來從戎。曾逐李輕車，西征出太蒙。荷戈月窟外，擐甲崑崙東。兩度皆破胡，朝廷輕戰功。十年只一命，萬里如飄蓬。容鬢老胡塵，衣裘脆邊風。忽來輪臺下，相見披心胸。飲酒對春草，彈棋聞夜鍾。今且還龜茲，臂上懸角弓。平沙向旅館，匹馬隨飛鴻。孤城倚大磧，海氣迎邊空。四月猶自寒，天山雪濛濛。君有賢主將，何謂泣途窮。時來整六翮，一舉凌蒼穹。君王嫌妾妒，閉妾在長門。舞袖垂新寵，愁眉結舊恩。綠錢侵履跡，紅粉溼啼痕。羞被夭桃笑，看春獨不言。一驛過一驛，驛騎如星流。平明發咸陽，暮及隴山頭。隴水不可聽，嗚咽令人愁。沙塵撲馬汗，霧露凝貂裘。西來誰家子，自道新封侯。前月發安西，路上無停留。都護猶未到，來時在西州。十日過沙磧，終朝風不休。馬走碎石中，四蹄皆血流。萬里奉王事，一身無所求。也知塞垣苦，豈為妻子謀。山口月欲出，先照關城樓。溪流與松風，靜夜相颼飀。別家賴歸夢，山塞多離憂。與子且攜手，不愁前路修。帝鄉北近日，瀘口南連蠻。何當遇長房，縮地到京關。輪臺客舍春草滿，潁陽歸客腸堪斷。窮荒絕漠鳥不飛，萬磧千山夢猶懶。憐君白麵一書生，讀書千卷未成名。五侯貴門腳不到，數畝山田身自耕。興來浪跡無遠近，及至辭家憶鄉信。無事垂鞭信馬頭，西南幾欲窮天盡。奉使三年獨未歸，邊頭詞客舊來稀。借問君來得幾日，到家不覺換春衣。高齋清晝卷帷幕，紗帽接蘺慵不著。中酒朝眠日色高，彈棋夜半燈花落。冰片高堆金錯盤，滿堂凜凜五月寒。桂林蒲萄新吐蔓，武城刺蜜未可餐。軍中置酒夜撾鼓，錦筵紅燭月未午。花門將軍善胡歌，葉河蕃王能漢語。知爾園林壓渭濱，夫人堂上泣羅裙。魚龍川北盤谿雨，鳥鼠山西洮水雲。臺中嚴公於我厚，別後新詩滿人口。自憐棄置天西頭，因君為問相思否。黜官自西掖，待罪臨下陽。空積犬馬戀，豈思鵷鷺行。素多江湖意，偶佐山水鄉。滿院池月靜，捲簾溪雨涼。軒窗竹翠溼，案牘荷花香。白鳥上衣桁，青苔生筆床。數公不可見，一別盡相忘。敢恨青瑣客，無情華省郎。早年迷進退，晚節悟行藏。他日能相訪，嵩南舊草堂。胡寇尚未盡，大軍鎮關門。旌旗遍草木，兵馬如雲屯。聖朝正用武，諸將皆承恩。不見征戰功，但聞歌吹喧。儒生有長策，閉口不敢言。昨從關東來，思與故人論。何為廊廟器，至今居外藩。黃霸寧淹留，蒼生望騰鶱。捲簾見西嶽，仙掌明朝暾。昨夜聞春風，戴勝過後園。各自限官守，何由敘涼溫。離憂不可忘，襟背思樹萱。建業控京口，金陵款滄溟。君家臨秦淮，傍對石頭城。十年自勤學，一鼓游上京。青春登甲科，動地聞香名。解榻皆五侯，結交盡群英。六月槐花飛，忽思蓴菜羹。跨馬出國門，丹陽返柴荊。楚雲引歸帆，淮水浮客程。到家拜親時，入門有光榮。鄉人盡來賀，置酒相邀迎。閒眺兆顧樓，醉眠湖上亭。月從海門出，照見茅山青。昔為帝王州，今幸天地平。五朝變人世，千載空江聲。玄元告靈符，丹洞獲其銘。皇帝受玉冊，群臣羅天庭。喜氣薄太陽，祥光徹窅冥。奔走朝萬國，崩騰集百靈。王兄尚謫宦，屢見秋雲生。孤城帶後湖，心與湖水清。一縣無諍辭，有時開道經。黃鶴垂兩翅，徘徊但悲鳴。相思不可見，空望牛女星。燕子與百勞，一西復一東。天空信寥廓，翔集何時同。知己悵難遇，良朋非易逢。憐君心相親，與我家又通。言笑日無度，書札凡幾封。湛湛萬頃陂，森森千丈鬆。不知有機巧，無事幹心胸。滿堂皆酒徒，豈復羨王公。早年抱將略，累歲依幕中。昨者從淮西，歸來奏邊功。承恩長樂殿，醉出明光宮。逆旅悲寒蟬，客夢驚飛鴻。發家見春草，卻去聞秋風。月色冷楚城，淮光透霜空。各自務功業，當須激深衷。別後能相思，何嗟山水重。疲馬臥長坡，夕陽下通津。山風吹空林，颯颯如有人。蒼旻霽涼雨，石路無飛塵。千念集暮節，萬籟悲蕭晨。鶗鴂昨夜鳴，蕙草色已陳。況在遠行客，自然多苦辛。青門金鎖平旦開，城頭日出使車回。青門柳枝正堪折，路傍一日幾人別。東出青門路不窮，驛樓官樹灞陵東。花撲征衣看似繡，雲隨去馬色疑驄。胡姬酒壚日未午，絲繩玉缸酒如乳。灞頭落花沒馬蹄，昨夜微雨花成泥。黃鸝翅溼飛轉低，關東尺書醉懶題。須臾望君不可見，揚鞭飛鞚疾如箭。借問使乎何時來，莫作東飛伯勞西飛燕。敦煌太守才且賢，郡中無事高枕眠。太守到來山出泉，黃砂磧里人種田。敦煌耆舊鬢皓然，願留太守更五年。城頭月出星滿天，曲房置酒張錦筵。美人紅妝色正鮮，側垂高髻插金鈿。醉坐藏鉤紅燭前，不知鉤在若個邊。為君手把珊瑚鞭，射得半段黃金錢，此中樂事亦已偏。君家赤驃畫不得，一團旋風桃花色。紅纓紫鞚珊瑚鞭，玉鞍錦韉黃金勒。請君韝出看君騎，尾長窣地如紅絲。自矜諸馬皆不及，卻憶百金新買時。香街紫陌鳳城內，滿城見者誰不愛。揚鞭驟急白汗流，弄影行驕碧蹄碎。紫髯鬍雛金剪刀，平明剪出三鬃高。櫪上看時獨意氣，眾中牽出偏雄豪。騎將獵向南山口，城南狐兔不復有。草頭一點疾如飛，卻使蒼鷹翻向後。憶昨看君朝未央，鳴珂擁蓋滿路香。始知邊將真富貴，可憐人馬相輝光。男兒稱意得如此，駿馬長鳴北風起。待君東去掃胡塵，為君一日行千里。漢中二良將，今昔各一時。韓信此登壇，尚書復來斯。手把銅虎符，身總丈人師。錯落北斗星，照耀黑水湄。英雄若神授，大材濟時危。頃歲遇雷雲，精神感靈祇。勳業振青史，恩德繼鴻私。羌虜昔未平，華陽積殭屍。人煙絕墟落，鬼火依城池。巴漢空水流，褒斜惟鳥飛。自公佈德政，此地生光輝。百堵創里閭，千家恤煢嫠。層城重鼓角，甲士如熊羆。坐嘯風自調，行春雨仍隨。芃芃麥苗長，藹藹桑葉肥。浮客相與來，群盜不敢窺。何幸承嘉惠，小年即相知。富貴情易疏，相逢心不移。置酒宴高館，嬌歌雜青絲。錦席繡拂廬，玉盤金屈卮。春景透高戟，江雲彗長麾。櫪馬嘶柳陰，美人映花枝。門傳大夫印，世擁上將旗。承家令名揚，許國苦節施。戎幕寧久駐，臺階不應遲。別有彈冠士，希君無見遺。常愛張儀樓，西山正相當。千峰帶積雪，百里臨城牆。煙氛掃晴空，草樹映朝光。車馬隘百井，裡閈盤二江。亞相自登壇，時危安此方。威聲振蠻貊，惠化鍾華陽。旌節羅廣庭，戈鋋凜秋霜。階下貔虎士，幕中鵷鷺行。今我忽登臨，顧恩不望鄉。知己猶未報，鬢毛颯已蒼。時命難自知，功業豈暫忘。蟬鳴秋城夕，鳥去江天長。兵馬休戰爭，風塵尚蒼茫。誰當共攜手，賴有冬官郎。渭上秋雨過，北風何騷騷。天晴諸山出，太白峰最高。主人東溪老，兩耳生長毫。遠近知百歲，子孫皆二毛。中庭井闌上，一架獼猴桃。石泉飯香粳，酒甕開新槽。愛茲田中趣，始悟世上勞。我行有勝事，書此寄爾曹。祁樂後來秀，挺身出河東。往年詣驪山，獻賦溫泉宮。天子不召見，揮鞭遂從戎。前月還長安，囊中金已空。有時忽乘興，畫出江上峰。床頭蒼梧雲，簾下天台鬆。忽如高堂上，颯颯生清風。五月火雲屯，氣燒天地紅。鳥且不敢飛，子行如轉蓬。少華與首陽，隔河勢爭雄。新月河上出，清光滿關中。置酒灞亭別，高歌披心胸。君到故山時，為謝五老翁。負劍出北門，乘桴適東溟。一鳥海上飛，雲是帝女靈。玉顏溺水死，精衛空為名。怨積徒有志，力微竟不成。西山木石盡，巨壑何時平。峽口秋水壯，沙邊且停橈。奔濤振石壁，峰勢如動搖。九月蘆花新，彌令客心焦。誰念在江島，故人滿天朝。無處豁心胸，憂來醉能銷。往來巴山道，三見秋草凋。狄生新相知，才調凌雲霄。賦詩析造化，入幕生風飆。把筆判甲兵，戰士不敢驕。皆雲樑公後，遇鼎還能調。離別倏經時，音塵殊寂寥。何當見夫子，不嘆鄉關遙。岸雨過城頭，黃鸝上戍樓。塞花飄客淚，邊柳掛鄉愁。白髮悲明鏡，青春換敝裘。君從萬里使，聞已到瓜州。一從棄魚釣，十載幹明王。無由謁天階，卻欲歸滄浪。仲秋至東郡，遂見天雨霜。昨日夢故山，蕙草色已黃。平明辭鐵丘，薄暮遊大梁。仲秋蕭條景，拔剌飛鵝鶬。四郊陰氣閉，萬里無晶光。長風吹白茅，野火燒枯桑。故人南燕吏，籍籍名更香。聊以玉壺贈，置之君子堂。三十始一命，宦情多欲闌。自憐無舊業，不敢恥微官。澗水吞樵路，山花醉藥欄。只緣五斗米，辜負一漁竿。前年見君時，見君正泥蟠。去年見君處，見君已風摶。朝趨赤墀前，高視青雲端。新登麒麟閣，適脫獬豸冠。劉公領舟楫，汴水揚波瀾。萬里江海通，九州天地寬。昨夜動使星，今旦送徵鞍。老親在吳郡，令弟雙同官。鱸鱠剩堪憶，蓴羹殊可餐。既參幕中畫，復展膝下歡。因送故人行，試歌行路難。何處路最難，最難在長安。長安多權貴，珂珮聲珊珊。儒生直如弦，權貴不須幹。斗酒取一醉，孤琴為君彈。臨岐欲有贈，持以握中蘭。列宿光三署，仙郎直五宵。時衣天子賜，廚膳大官調。長樂鍾應近，明光漏不遙。黃門持被覆，侍女捧香燒。筆為題詩點，燈緣起草挑。竹喧交砌葉，柳嚲拂窗條。粉署榮新命，霜臺憶舊僚。名香播蘭蕙，重價蘊瓊瑤。擊水翻滄海，摶風透赤霄。微才喜同舍，何幸忽聞韶。故人漢陽使，走馬向南荊。不厭楚山路，只憐襄水清。津頭習氏宅，江上夫人城。夜入橘花宿，朝穿桐葉行。害群應自懾，持法固須平。暫得青門醉，斜光速去程。前日解侯印，泛舟歸山東。平旦發犍為，逍遙信迴風。七月江水大，滄波漲秋空。復有峨眉僧，誦經在舟中。夜泊防虎豹，朝行逼魚龍。一道鳴迅湍，兩邊走連峰。猿拂岸花落，鳥啼檐樹重。煙靄吳楚連，溯沿湖海通。憶昨在西掖，復曾入南宮。日出朝聖人，端笏陪群公。不意今棄置，何由豁心胸。吾當海上去，且學乘桴翁。君不見樑孝王修竹園，頹牆隱轔勢仍存。嬌娥曼臉成草蔓，羅帷珠簾空竹根。大梁一旦人代改，秋月春風不相待。池中幾度雁新來，洲上千年鶴應在。梁園二月梨花飛，卻似樑王雪下時。當時置酒延枚叟，肯料平臺狐兔走。萬事翻覆如浮雲，昔人空在今人口。單父古來稱宓生，只今為政有吾兄。輶軒若過樑園道，應傍琴臺聞政聲。九月天山風似刀，城南獵馬縮寒毛。將軍縱博場場勝，賭得單于貂鼠袍。世人見竹不解愛，知君種竹府城內。此君託根幸得地，種來幾時聞已大。盛暑翛翛叢色寒，閒宵槭槭葉聲幹。能清案牘簾下見，宜對琴書窗外看。為君成陰將蔽日，迸筍穿階踏還出。守節偏凌御史霜，虛心願比郎官筆。君莫愛南山松樹枝，竹色四時也不移。寒天草木黃落盡，猶自青青君始知。王生今才子，時輩鹹所仰。何當見顏色，終日勞夢想。驅車到關下，欲往阻河廣。滿日徒春華，思君罷心賞。開門見太華，朝日映高掌。忽覺蓮花峰，別來更如長。無心顧微祿，有意在獨往。不負林中期，終當出塵網。青衣誰開鑿，獨在水中央。浮舟一躋攀，側徑緣穹蒼。絕頂詣老僧，豁然登上方。諸嶺一何小，三江奔茫茫。蘭若向西開，峨眉正相當。猿鳥樂鐘磬，松蘿泛天香。江雲入袈裟，山月吐繩床。早知清淨理，久乃機心忘。尚以名宦拘，聿來夷獠鄉。吾友不可見，鬱為尚書郎。早歲愛丹經，留心向青囊。渺渺雲智遠，幽幽海懷長。勝賞欲與俱，引領遙相望。為政愧無術，分憂幸時康。君子滿天朝，老夫憶滄浪。況值廬山遠，抽簪歸法王。夫子傲常調，詔書下徵求。知君欲謁帝，秣馬趨西周。逸足何駸駸，美聲實風流。學富贍清詞，下筆不能休。君家一何盛，赫奕難為儔。伯父四五人，同時為諸侯。憶昨始相值，值君客貝丘。相看復乘興，攜手到冀州。前日在南縣，與君上北樓。野曠不見山，白日落草頭。客舍梨花繁，深花隱鳴鳩。南鄰新酒熟，有女彈箜篌。醉後或狂歌，酒醒滿離憂。主人不相識，此地難淹留。吾廬終南下，堪與王孫遊。何當肯相尋，澧上一孤舟。杜侯實才子，盛名不可及。只曾效一官，今已年四十。是君同時者，已有尚書郎。憐君獨未遇，淹泊在他鄉。我從京師來，到此喜相見。共論窮途事，不覺淚滿面。憶昨癸未歲，吾兄自江東。得君江湖詩，骨氣凌謝公。熊生尉淇上，開館常待客。喜我二人來，歡笑朝復夕。縣樓壓春岸，戴勝鳴花枝。吾徒在舟中，縱酒兼彈棋。三月猶未還，寒愁滿春草。賴蒙瑤華贈，諷詠慰懷抱。池色淨天碧，水涼雨悽悽。快風從東南，荷葉翻向西。性本愛魚鳥，未能返巖谿。中歲徇微官，遂令心賞睽。及茲佐山郡，不異尋幽棲。小吏趨竹徑，訟庭侵藥畦。胡塵暗河洛，二陝震鼓鼙。故人佐戎軒，逸翮凌雲霓。行軍在函谷，兩度聞鶯啼。相看紅旗下，飲酒白日低。聞君欲朝天，駟馬臨道嘶。仰望浮與沉，忽如雲與泥。夜眠驛樓月，曉發關城雞。惆悵西郊暮，鄉書對君題。急管雜青絲，玉瓶金屈卮。寒天高堂夜，撲地飛雪時。賀君關西掾，新綬腰下垂。白麵皇家郎，逸翮青雲姿。明旦之官去，他辰良會稀。惜別冬夜短，務歡杯行遲。季女猶自小，老夫未令歸。且看匹馬行，不得鳴鳳飛。昔歲到馮翊，人煙接京師。曾上月樓頭，遙見西嶽祠。沙苑逼官舍，蓮峰壓城池。多暇或自公，讀書復彈棋。州縣信徒勞，雲霄亦可期。應須力為政，聊慰此相思。多寶滅已久，蓮華付吾師。寶塔凌太空，忽如湧出時。數年功不成，一志堅自持。明主親夢見，世人今始知。千家獻黃金，萬匠磨琉璃。既空泰山木，亦罄天府貲。焚香如雲屯，幡蓋珊珊垂。悉窣神繞護，眾魔不敢窺。作禮睹靈境，焚香方證疑。庶割區中緣，脫身恆在茲。郭南處士宅，門外羅群峰。勝概忽相引，春華今正濃。山廚竹裡爨，野碓藤間舂。對酒雲數片，捲簾花萬重。巖泉嗟到晚，州縣欲歸慵。草色帶朝雨，灘聲兼夜鍾。愛茲清俗慮，何事老塵容。況有林下約，轉懷方外蹤。皤皤岷山老，抱琴鬢蒼然。衫袖拂玉徽，為彈三峽泉。此曲彈未半，高堂如空山。石林何颼飀，忽在窗戶間。繞指弄嗚咽，青絲激潺湲。演漾怨楚雲，虛徐韻秋煙。疑兼陽臺雨，似雜巫山猿。幽引鬼神聽，淨令耳目便。楚客腸欲斷，湘妃淚斑斑。誰裁青桐枝，緪以朱絲絃。能含古人曲，遞與今人傳。知音難再逢，惜君方老年。曲終月已落，惆悵東齋眠。汝不聞秦箏聲最苦，五色纏弦十三柱。怨調慢聲如欲語，一曲未終日移午。紅亭水木不知暑，忽彈黃鐘和白紵。清風颯來雲不去，聞之酒醒淚如雨。汝歸秦兮彈秦聲，秦聲悲兮聊送汝。遼東九月蘆葉斷，遼東小兒採蘆管。可憐新管清且悲，一曲風飄海頭滿。海樹蕭索天雨霜，管聲寥亮月蒼蒼。白狼河北堪愁恨，玄兔城南皆斷腸。遼東將軍長安宅，美人蘆管會佳客。弄調啾颼勝洞簫，發聲窈窕欺橫笛。夜半高堂客未回，祗將蘆管送君杯。巧能陌上驚楊柳，復向園中誤落梅。諸客愛之聽未足，高卷珠簾列紅燭。將軍醉舞不肯休，更使美人吹一曲。將門子弟君獨賢，一從受命常在邊。未至三十已高位，腰間金印色赭然。前日承恩白虎殿，歸來見者誰不羨。篋中賜衣十重餘，案上軍書十二卷。看君謀智若有神，愛君詞句皆清新。澄湖萬頃深見底，清冰一片光照人。雲中昨夜使星動，西門驛樓出相送。玉瓶素蟻臘酒香，金鞭白馬紫遊繮。花門南，燕支北，張掖城頭雲正黑，送君一去天外憶。地上青草出，經冬今始歸。博陵無近信，猶未換春衣。憐汝不忍別，送汝上酒樓。初行莫早發，且宿霸橋頭。功名須及早，歲月莫虛擲。早年已工詩，近日兼注易。何時過東洛，早晚度盟津。朝歌城邊柳嚲地，邯鄲道上花撲人。去年四月初，我正在河朔。曾上君家縣北樓，樓上分明見恆嶽。中山明府待君來，須計行程及早回。到家速覓長安使，待汝書封我自開。昨日一花開，今日一花開。今日花正好，昨日花已老。始知人老不如花，可惜落花君莫掃。人生不得長少年，莫惜床頭沽酒錢。請君有錢向酒家，君不見，蜀葵花。嘗讀西域傳，漢家得輪臺。古塞千年空，陰山獨崔嵬。二庭近西海，六月秋風來。日暮上北樓，殺氣凝不開。大荒無鳥飛，但見白龍塠。舊國眇天末，歸心日悠哉。上將新破胡，西郊絕煙埃。邊城寂無事，撫劍空徘徊。幸得趨幕中，託身廁群才。早知安邊計，未盡平生懷。五嶽之丈人，西望青瞢瞢。雲開露崖嶠，百里見石稜。龍谿盤中峰，上有蓮花僧。絕頂小蘭若，四時嵐氣凝。身同雲虛無，心與谿清澄。誦戒龍每聽，賦詩人則稱。杉風吹袈裟，石壁懸孤燈。久欲謝微祿，誓將歸大乘。願聞開士說，庶以心相應。春與人相乖，柳青頭轉白。生平未得意，覽鏡私自惜。四海猶未安，一身無所適。自從兵戈動，遂覺天地窄。功業悲後時，光陰嘆虛擲。卻為文章累，幸有開濟策。何負當途人，無心矜窘厄。回瞻後來者，皆欲肆轥轢。起草思南宮，寄言憶西掖。時危任舒捲，身退知損益。窮巷草轉深，閒門日將夕。橋西暮雨黑，籬外春江碧。昨者初識君，相看俱是客。聲華同道術，世業通往昔。早須歸天階，不得安孔席。吾先稅歸鞅，舊國如咫尺。端居春心醉，襟背思樹萱。美人在南州，為爾歌北門。北風吹煙物，戴勝鳴中園。枯楊長新條，芳草滋舊根。網絲結寶琴，塵埃被空樽。適遇江海信，聊與南客論。詔書下青瑣，駟馬還吳洲。束帛仍賜衣，恩波漲滄流。微祿將及親，向家非遠遊。看君五斗米，不謝萬戶侯。知出西掖垣，如到南徐州。歸心望海日，鄉夢登江樓。大江盤金陵，諸山橫石頭。楓樹隱茅屋，橘林系漁舟。種藥疏故畦，釣魚垂舊鉤。對月京口夕，觀濤海門秋。天子憐諫官，論事不可休。早來丹墀下，高駕無淹留。久交應真侶，最嘆青龍僧。棄官向二年，削髮歸一乘。瞭然瑩心身，潔念樂空寂。名香泛窗戶，幽磬清曉夕。往年仗一劍，由是佐二庭。於焉久從戎，兼復解論兵。世人猶未知，天子願相見。朝從青蓮宇，暮入白虎殿。宮女擎錫杖，御筵出香爐。說法開藏經，論邊窮陣圖。忘機厭塵喧，浪跡向江海。恩師石可訪，惠遠峰猶在。今旦飛錫去，何時持鉢還。湖煙冷吳門，淮月銜楚山。一身如浮雲，萬里過江水。相思眇天末，南望無窮已。蒙叟悲藏壑，殷宗惜濟川。長安非舊日，京兆是新阡。黃霸官猶屈，蒼生望已愆。唯餘卿月在，留向杜陵懸。鼓角城中出，墳塋郭外新。雨隨思太守，雲從送夫人。蒿里埋雙劍，鬆門閉萬春。回瞻北堂上，金印已生塵。憶昨明光殿，新承天子恩。剖符移北地，授鉞領西門。塞草迎軍幕，邊雲拂使軒。至今聞隴外，戎虜尚亡魂。漫漫澄波闊，沉沉大廈深。秉心常匪席，行義每揮金。汲引窺蘭室，招攜入翰林。多君有令子，猶注世人心。佐郡已三載，豈能長後時。出關少親友，賴汝常相隨。今旦忽言別，愴然俱淚垂。平生滄洲意，獨有青山知。州縣不敢說，雲霄誰敢期。因懷東谿老，最憶南峰緇。為我多種藥，還山應未遲。河尹恩榮舊，尚書寵贈新。一門傳畫戟，幾世駕朱輪。夜色何時曉，泉臺不復春。唯餘朝服在，金印已生塵。白日扃泉戶，青春掩夜臺。舊堂階草長，空院砌花開。山晚銘旌去，郊寒騎吹回。三川難可見，應惜庾公才。令德當時重，高門舉世推。從夫榮已絕，封邑寵難追。陌上人皆惜，花間鳥亦悲。仙郎看隴月，猶憶畫眉時。遽聞傷別劍，忽復嘆藏舟。燈冷泉中夜，衣寒地下秋。青松弔客淚，丹旐路人愁。徒有清河在，空悲逝水流。野寺聊解鞍，偶見法華僧。開門對西嶽，石壁青稜層。竹徑厚蒼苔，鬆門盤紫藤。長廊列古畫，高殿懸孤燈。五月山雨熱，三峰火雲蒸。側聞樵人言，深谷猶積冰。久願尋此山，至今嗟未能。謫官忽東走，王程苦相仍。欲去戀雙樹，何由窮一乘。月輪吐山郭，夜色空清澄。斂跡歸山田，息心謝時輩。晝還草堂臥，但與雙峰對。興來恣佳遊，事愜符勝概。著書高窗下，日夕見城內。曩為世人誤，遂負平生愛。久與林壑辭，及來鬆杉大。偶茲近精廬，屢得名僧會。有時逐樵漁，盡日不冠帶。崖口上新月，石門破蒼靄。色向群木深，光搖一潭碎。緬懷鄭生谷，頗憶嚴子瀨。勝事猶可追，斯人邈千載。勿嘆今不第，似君殊未遲。且歸滄洲去，相送青門時。望鳥指鄉遠，問人愁路疑。敝裘沾暮雪，歸棹帶流澌。嚴子灘覆在，謝公文可追。江皋如有信，莫不寄新詩。亭高出鳥外，客到與雲齊。樹點千家小，天圍萬嶺低。殘虹掛陝北，急雨過關西。酒榼緣青壁，瓜田傍綠谿。微官何足道，愛客且相攜。唯有鄉園處，依依望不迷。幸得趨紫殿，卻憶侍丹墀。史筆眾推直，諫書人莫窺。平生恆自負，垂老此安卑。同類皆先達，非才獨後時。庭槐宿鳥亂，階草夜蟲悲。白髮今無數，青雲未有期。側徑轉青壁，危樑透滄波。汗流出鳥道，膽碎窺龍渦。驟雨暗谿口，歸雲網松蘿。屢聞羌兒笛，厭聽巴童歌。江路險復永，夢魂愁更多。聖朝幸典郡，不敢嫌岷峨。平旦驅駟馬，曠然出五盤。江回兩崖鬥，日隱群峰攢。蒼翠煙景曙，森沉雲樹寒。鬆疏露孤驛，花密藏回灘。棧道谿雨滑，畬田原草幹。此行為知己，不覺蜀道難。負郭無良田，屈身徇微祿。平生好疏曠，何事就羈束。幸曾趨丹墀，數得侍黃屋。故人盡榮寵，誰念此幽獨。州縣非宿心，雲山欣滿目。頃來廢章句，終日披案牘。佐郡竟何成，自悲徒碌碌。黎陽城南雪正飛，黎陽渡頭人未歸。河邊酒家堪寄宿，主人小女能縫衣。故人高臥黎陽縣，一別三年不相見。邑中雨雪偏著時，隔河東郡人遙羨。鄴都唯見古時丘，漳水還如舊日流。城上望鄉應不見，朝來好是懶登樓。羅敷昔時秦氏女，千載無人空處所。昔時流水至今流，萬事皆逐東流去。此水東流無盡期，水聲還似舊來時。岸花仍自羞紅臉，堤柳猶能學翠眉。春去秋來不相待，水中月色長不改。羅敷養蠶空耳聞，使君五馬今何在。九月霜天水正寒，故人西去度徵鞍。水底鯉魚幸無數，願君別後垂尺素。東歸不稱意，客舍戴勝鳴。臘酒飲未盡，春衫縫已成。長安柳枝春欲來，洛陽梨花在前開。魏侯池館今尚在，猶有太師歌舞臺。君家盛德豈徒然，時人注意在吾賢。莫令別後無佳句，只向壚頭空醉眠。歸去不得意，北京關路賒。卻投晉山老，愁見汾陽花。翻作灞陵客，憐君丞相家。夜眠旅舍雨，曉辭春城鴉。送君繫馬青門口，胡姬壚頭勸君酒。為問太原賢主人，春來更有新詩否。下馬登鄴城，城空復何見。東風吹野火，暮入飛雲殿。城隅南對望陵臺，漳水東流不復回。武帝宮中人去盡，年年春色為誰來。客從長安來，驅馬邯鄲道。傷心叢臺下，一帶生蔓草。客舍門臨漳水邊，垂楊下系釣魚船。邯鄲女兒夜沽酒，對客挑燈誇數錢。酩酊醉時日正午，一曲狂歌壚上眠。西蜀方攜手，南宮憶比肩。平生猶不淺，羈旅轉相憐。山店雲迎客，江村犬吠船。秋來取一醉，須待月光眠。程侯新出守，好日發行軍。拜命時人羨，能官聖主聞。江樓黑寒雨，山郭冷秋雲。竹馬諸童子，朝朝待使君。相公臨戎別帝京，擁麾持節遠橫行。朝登劍閣雲隨馬，夜渡巴江雨洗兵。山花萬朵迎徵蓋，川柳萬條拂去旌。暫到蜀城應計日，須知明主待持衡。紅亭出鳥外，駿馬系雲端。萬嶺窗前睥，千家肘底看。開瓶酒色嫩，踏地葉聲幹。為逼霜臺使，重裘也覺寒。次舍山郭近，解鞍鳴鐘時。主人炊新粒，行子充夜飢。關月生首陽，照見華陰祠。蒼茫秋山晦，蕭瑟寒鬆悲。久從園廬別，遂與朋知辭。舊壑蘭杜晚，歸軒今已遲。白露披梧桐，玄蟬晝夜號。秋風萬里動，日暮黃雲高。君子佐休明，小人事蓬蒿。所適在魚鳥，焉能徇錐刀。孤舟向廣武，一鳥歸成皋。勝概日相與，思君心鬱陶。臘月江上暖，南橋新柳枝。春風觸處到，憶得故園時。終日不如意，出門何所之。從人覓顏色，自笑弱男兒。幽山悲舊桂，長阪愴餘蘭。地底孤燈冷，泉中一鏡寒。銘旌門客送，騎吹路人看。漫作琉璃碗，淮王誤合丹。攝政朝章重，持衡國相尊。筆端通造化，掌內運乾坤。青史遺芳滿，黃樞故事存。空悲渭橋路，誰對漢皇言。天子悲元老，都人惜上公。優賢几杖在，會葬市朝空。丹旐飛斜日，清笳怨暮風。平生門下客，繼美廟堂中。君住澧水北，我家澧水西。兩村辨喬木，五里聞鳴雞。飲酒溪雨過，彈棋山月低。徒聞蔣生徑，爾去誰相攜。寺出飛鳥外，青峰戴朱樓。搏壁躋半空，喜得登上頭。始知宇宙闊，下看三江流。天晴見峨眉，如向波上浮。迥曠煙景豁，陰森棕楠稠。願割區中緣，永從塵外遊。迴風吹虎穴，片雨當龍湫。僧房雲濛濛，夏月寒颼颼。回合俯近郭，寥落見遠舟。勝概無端倪，天宮可淹留。一官詎足道，欲去令人愁。柳嚲鶯嬌花復殷，紅亭綠酒送君還。到來函谷愁中月，歸去磻谿夢裡山。簾前春色應須惜，世上浮名好是閒。西望鄉關腸欲斷，對君衫袖淚痕斑。西掖重雲開曙暉，北山疏雨點朝衣。千門柳色連青瑣，三殿花香入紫微。平明端笏陪鵷列，薄暮垂鞭信馬歸。官拙自悲頭白盡，不如巖下偃荊扉。歸去新戰勝，盛名人共聞。鄉連渭川樹，家近條山雲。夫子能好學，聖朝全用文。弟兄負世譽，詞賦超人群。雨氣醒別酒，城陰低暮曛。遙知出關後，更有一終軍。明時不愛璧，浪跡東南遊。何必世人識，知君輕五侯。採蘭度漢水，問絹過荊州。異國有歸興，去鄉無客愁。天寒楚塞雨，月淨襄陽秋。坐見吾道遠，令人看白頭。崢嶸丞相府，清切鳳凰池。羨爾瑤臺鶴，高棲瓊樹枝。歸飛晴日好，吟弄惠風吹。正有乘軒樂，初當學舞時。珍禽在羅網，微命若遊絲。願託周南羽，相銜溪水湄。江上風欲來，泊舟未能發。氣昏雨已過，突兀山復出。積浪成高丘，盤渦為嵌窟。雲低岸花掩，水漲灘草沒。老樹蛇蛻皮，崩崖龍退骨。平生抱忠信，艱險殊可忽。鐵關天西涯，極目少行客。關門一小吏，終日對石壁。橋跨千仞危，路盤兩崖窄。試登西樓望，一望頭欲白。相國尹京兆，政成人不欺。甘露降府庭，上天表無私。非無他人家，豈少群木枝。被茲甘棠樹，美掩召伯詩。團團甜如蜜，皛皛凝若脂。千柯玉光碎，萬葉珠顆垂。崑崙何時來，慶雲相逐飛。魏宮銅盤貯，漢帝金掌持。王澤布人和，精心動靈祇。君臣日同德，禎瑞方潛施。何術令大臣，感通能及茲。忽驚政化理，暗與神物期。卻笑趙張輩，徒稱今古稀。為君下天酒，麴糵將用時。酒泉太守能劍舞，高堂置酒夜擊鼓。胡笳一曲斷人腸，座上相看淚如雨。風恬日暖蕩春光，戲蝶遊蜂亂入房。數枝門柳低衣桁，一片山花落筆床。梁園日暮亂飛鴉，極目蕭條三兩家。庭樹不知人去盡，春來還發舊時花。琵琶長笛曲相和，羌兒胡雛齊唱歌。渾炙犁牛烹野駝，交河美酒歸叵羅。三更醉後軍中寢，無奈秦山歸夢何。三月灞陵春已老，故人相逢耐醉倒。甕頭春酒黃花脂，祿米只充沽酒資。長安城中足年少，獨共韓侯開口笑。桃花點地紅斑斑，有酒留君且莫還。與君兄弟日攜手，世上虛名好是閒。聞有胡僧在太白，蘭若去天三百尺。一持楞伽入中峰，世人難見但聞鍾。窗邊錫杖解兩虎，床下鉢盂藏一龍。草衣不針復不線，兩耳垂肩眉覆面。此僧年幾那得知，手種青松今十圍。心將流水同清淨，身與浮雲無是非。商山老人已曾識，願一見之何由得。山中有僧人不知，城裡看山空黛色。井上桐葉雨，灞亭卷秋風。故人適戰勝，匹馬歸山東。問君今年三十幾，能使香名滿人耳。君不見三峰直上五千仞，見君文章亦如此。如君兄弟天下稀，雄辭健筆皆若飛。將軍金印嚲紫綬，御史鐵冠重繡衣。喬生作尉別來久，因君為問平安否。魏侯校理復何如，前日人來不得書。陸渾山下佳可賞，蓬閣閒時日應往。自料青雲未有期，誰知白髮偏能長。壚頭青絲白玉瓶，別時相顧酒如傾。搖鞭舉袂忽不見，千樹萬樹空蟬鳴。按節辭黃閣，登壇戀赤墀。銜恩期報主，授律遠行師。野鵲迎金印，郊雲拂畫旗。叨陪幕中客，敢和出車詩。公府日無事，吾徒只是閒。草根侵柱礎，苔色上門關。飲硯時見鳥，捲簾晴對山。新詩吟未足，昨夜夢東還。一身從遠使，萬里向安西。漢月垂鄉淚，胡沙費馬蹄。尋河愁地盡，過磧覺天低。送子軍中飲，家書醉裡題。昨日山有信，只今耕種時。遙傳杜陵叟，怪我還山遲。獨向潭上酌，無人林下棋。東谿憶汝處，閒臥對鸕鶿。足下復不第，家貧尋故人。且傾湘南酒，羞對關西塵。山店橘花發，江城楓葉新。若從巫峽過，應見楚王神。雖不舊相識，知君丞相家。故園伊川上，夜夢方山花。種藥畏春過，出關愁路賒。青門酒壚別，日暮東城鴉。罷起郎官草，初分刺史符。海雲迎過楚，江月引歸吳。城底濤聲震，樓端蜃氣孤。千家窺驛舫，五馬飲春湖。柳色供詩用，鶯聲送酒須。知君望鄉處，枉道上姑蘇。無事向邊外，至今仍不歸。三年絕鄉信，六月未春衣。客舍洮水聒，孤城胡雁飛。心知別君後，開口笑應稀。神仙吏姓梅，人吏待君來。渭北草新出，江南花已開。城邊宋玉宅，峽口楚王臺。不畏無知己，荊州甚愛才。君家舊淮水，水上到揚州。海樹青官舍，江雲黑郡樓。東南隨去鳥，人吏待行舟。為報吾兄道，如今已白頭。英掾柳家郎，離亭酒甕香。折腰思漢北，隨傳過巴陽。江樹連官舍，山雲到臥床。知君歸夢積，去去劍川長。旌節臨谿口，寒郊陡覺暄。紅亭移酒席，畫舸逗江村。雲帶歌聲颺，風飄舞袖翻。花間催秉燭，川上欲黃昏。西邊虜盡平，何處更專征。幕下人無事，軍中政已成。座參殊俗語，樂雜異方聲。醉裡東樓月，偏能照列卿。萬頃浸天色，千尋窮地根。舟移城入樹，岸闊水浮村。閒鷺驚簫管，潛虯傍酒樽。暝來呼小吏，列火儼歸軒。春池滿復寬，晦節耐邀歡。月帶蝦蟆冷，霜隨獬豸寒。水雲低錦席，岸柳拂金盤。日暮舟中散，都人夾道看。胡地三月半，梨花今始開。因從老僧飯，更上夫人臺。清唱雲不去，彈弦風颯來。應須一倒載，還似山公回。山店不鑿井，百家同一泉。晚來南村黑，雨色和人煙。霜畦吐寒菜，沙雁噪河田。隱者不可見，天壇飛鳥邊。微才棄散地，拙宦慚清時。白髮徒自負，青雲難可期。胡塵暗東洛，亞相方出師。分陝振鼓鼙，二崤滿旌旗。夫子廊廟器，迥然青冥姿。閫外佐戎律，幕中吐兵奇。前者驛使來，忽枉行軍詩。晝吟庭花落，夜諷山月移。昔君隱蘇門，浪跡不可羈。詔書自徵用，令譽天下知。別來春草長，東望轉相思。寂寞山城暮，空聞畫角悲。渡口欲黃昏，歸人爭流喧。近鍾清野寺，遠火點江村。見雁思鄉信，聞猿積淚痕。孤舟萬里外，秋月不堪論。愛爾青青色，移根此地來。不曾臺上種，留向磧中栽。脆葉欺門柳，狂花笑院梅。不須愁歲晚，霜露豈能摧。移根自遠方，種得在僧房。六月花新吐，三春葉已長。抽莖高錫杖，引影到繩床。只為能除疾，傾心向藥王。結宇依青嶂，開軒對翠疇。樹交花雨色，溪合水重流。竹徑春來掃，蘭樽夜不收。逍遙自得意，鼓腹醉中游。舊居緱山下，偏識緱山雲。處士久不還，見雲如見君。別來逾十秋，兵馬日紛紛。青谿開戰場，黑谷屯行軍。遂令巢由輩，遠逐麋鹿群。獨有南澗水，潺湲如昔聞。滿寺枇杷冬著花，老僧相見具袈裟。漢王城北雪初霽，韓信臺西日欲斜。門外不須催五馬，林中且聽演三車。豈料巴川多勝事，為君書此報京華。鐵馬擐紅纓，幡旗出禁城。明王親授鉞，丞相欲專征。玉饌天廚送，金盃御酒傾。劍門乘嶮過，閣道踏空行。山鳥驚吹笛，江猿看洗兵。曉雲隨去陣，夜月逐行營。南仲今時往，西戎計日平。將心感知己，萬里寄懸旌。世事何反覆，一身難可料。頭白翻折腰，還傢俬自笑。所嗟無產業，妻子嫌不調。五斗米留人，東谿憶垂釣。西行殊未已，東望何時還。終日風與雪，連天沙復山。二年領公事，兩度過陽關。相憶不可見，別來頭已斑。何地堪相餞，南樓出萬家。可憐高處送，遠見故人車。野果新成子，庭槐欲作花。愛君兄弟好，書向潁中誇。夫子思何速，世人皆嘆奇。萬言不加點，七步猶嫌遲。對酒落日後，還家飛雪時。北堂應久待，鄉夢促徵期。時輩似君稀，青春戰勝歸。名登郄詵第，身著老萊衣。稱意人皆羨，還家馬若飛。一枝誰不折，棣萼獨相輝。相送淚沾衣，天涯獨未歸。將軍初得罪，門客復何依。夢去湖山闊，書停隴雁稀。園林幸接近，一為到柴扉。白羽綠弓弦，年年只在邊。還家劍鋒盡，出塞馬蹄穿。逐虜西逾海，平胡北到天。封侯應不遠，燕頷豈徒然。卿家送愛子，愁見灞頭春。草羨青袍色，花隨黃綬新。縣西函谷路，城北大陽津。日暮徵鞍去，東郊一片塵。悔繫腰間綬，翻為膝下愁。那堪漢水遠，更值楚山秋。新橘香官舍，征帆拂縣樓。王城不敢住，豈是愛荊州。早歲即相知，嗟君最後時。青雲仍未達，白髮欲成絲。小店關門樹，長河華嶽祠。弘農人吏待，莫使馬行遲。風塵奈汝何，終日獨波波。親老無官養，家貧在外多。醉眼輕白髮，春夢渡黃河。相去關城近，何時更肯過。灞上柳枝黃，壚頭酒正香。春流飲去馬，暮雨溼行裝。驛路通函谷，州城接太行。覃懷人總喜，別駕得王祥。楚客憶鄉信，向家湖水長。住愁春草綠，去喜桂枝香。海月迎歸楚，江雲引到鄉。吾兄應借問，為報鬢毛霜。別乘向襄州，蕭條楚地秋。江聲官舍裡，山色郡城頭。莫羨黃公蓋，須乘彥伯舟。高陽諸醉客，唯見古時丘。欲謁明光殿，先趨建禮門。仙郎去得意，亞相正承恩。竹裡巴山道，花間漢水源。憑將兩行淚，為訪邵平園。有客至鈴下，自言身姓梅。仙人掌裡使，黃帝鼎邊來。竹影拂棋局，荷香隨酒杯。池前堪醉臥，待月未須回。谿水碧於草，潺潺花底流。沙平堪濯足，石淺不勝舟。洗藥朝與暮，釣魚春復秋。興來從所適，還欲向滄洲。太乙連太白，兩山知幾重。路盤石門窄，匹馬行才通。日西倒山寺，林下逢支公。昨夜山北時，星星聞此鍾。秦女去已久，仙台在中峰。簫聲不可聞，此地留遺蹤。石潭積黛色，每歲投金龍。亂流爭迅湍，噴薄如雷風。夜來聞清磬，月出蒼山空。空山滿清光，水樹相玲瓏。迴廊映密竹，秋殿隱深鬆。燈影落前谿，夜宿水聲中。愛茲林巒好，結宇向谿東。相識唯山僧，鄰家一釣翁。林晚慄初拆，枝寒梨已紅。物幽興易愜，事勝趣彌濃。願謝區中緣，永依金入宮。寄報乘輦客，簪裾爾何容。崷崒空城煙，悽清寒山景。秋風引歸夢，昨夜到汝潁。近寺聞鐘聲，映陂見樹影。所思何由見，東北徒引領。異域陰山外，孤城雪海邊。秋來唯有雁，夏盡不聞蟬。雨拂氈牆溼，風搖毳幕羶。輪臺萬里地，無事歷三年。春流急不淺，歸枻去何遲。愁客葉舟裡，夕陽花水時。雲晴開螮蝀，棹發起鸕鶿。莫道東山遠，衡門在夢思。客舍梨葉赤，鄰家聞搗衣。夜來嘗有夢，墜淚緣思歸。洛水行欲盡，緱山看漸微。長安只千里，何事信音稀。客厭巴南地，鄉鄰劍北天。江村片雨外，野寺夕陽邊。芋葉藏山徑，蘆花雜渚田。舟行未可住，乘月且須牽。長安雪後似春歸，積素凝華連曙暉。色借玉珂迷曉騎，光添銀燭晃朝衣。西山落月臨天仗，北闕晴雲捧禁闈。聞道仙郎歌白雪，由來此曲和人稀。年紀蹉跎四十強，自憐頭白始為郎。雨滋苔蘚侵階綠，秋颯梧桐覆井黃。驚蟬也解求高樹，旅雁還應厭後行。覽卷試穿鄰舍壁，明燈何惜借餘光。迴風度雨渭城西，細草新花踏作泥。秦女峰頭雪未盡，胡公陂上日初低。愁窺白髮羞微祿，悔別青山憶舊谿。聞道輞川多勝事，玉壺春酒正堪攜。迎親辭舊苑，恩詔下儲闈。昨見雙魚去，今看駟馬歸。驛帆湘水闊，客舍楚山稀。手把黃香扇，身披萊子衣。鵲隨金印喜，烏傍板輿飛。勝作東征賦，還家滿路輝。白髮生偏速，交人不奈何。今朝兩鬢上，更較數莖多。黃沙磧裡客行迷，四望雲天直下低。為言地盡天還盡，行到安西更向西。槐葉蒼蒼柳葉黃，秋高八月天欲霜。青門百壺送韓侯，白雲千里連嵩丘。北堂倚門望君憶，東歸扇枕後秋色。洛陽才子能幾人，明年桂枝是君得。銀山磧口風似箭，鐵門關西月如練。雙雙愁淚沾馬毛，颯颯胡沙迸人面。丈夫三十未富貴，安能終日守筆硯。今年花似去年好，去年人到今年老。始知人老不如花，可惜落花君莫掃。君家兄弟不可當，列卿御史尚書郎。朝回花底恆會客，花撲玉缸春酒香。太守有能政，遙聞如古人。俸錢盡供客，家計常清貧。酒泉西望玉關道，千山萬磧皆白草。辭君走馬歸長安，憶君倏忽令人老。田中開白室，林下閉玄關。卷跡人方處，無心雲自閒。竹深喧暮鳥，花缺露春山。勝事那能說，王孫去未還。去馬疾如飛，看君戰勝歸。新登郄詵第，更著老萊衣。漢水行人少，巴山客舍稀。向南風候暖，臘月見春輝。送爾姑蘇客，滄波秋正涼。橘懷三個去，桂折一枝將。湖上山當舍，天邊水是鄉。江村人事少，時作捕魚郎。詞賦滿書囊，胡為在戰場。行間脫寶劍，邑里掛銅章。馬疾飛千里，鳧飛向五涼。遙知竹林下，星使對星郎。臥病窮巷晚，忽驚驄馬來。知君京口去，借問幾時回。驛舫江風引，鄉書海雁催。慈親應倍喜，愛子在霜臺。萬里來又去，三湘東復西。別多人換鬢，行遠馬穿蹄。山驛秋雲冷，江帆暮雨低。憐君不解說，相憶在書題。詔置海陵倉，朝推畫省郎。還家錦服貴，出使繡衣香。水驛風催舫，江樓月透床。仍懷陸氏橘，歸獻老親嘗。關樹晚蒼蒼，長安近夕陽。迴風醒別酒，細雨溼行裝。習戰邊塵黑，防秋塞草黃。知君市駿馬，不是學燕王。顏子人嘆屈，宦遊今未遲。佇聞明主用，豈負青雲姿。江柳秋吐葉，山花寒滿枝。知君客愁處，月滿巴川時。斗酒渭城邊，壚頭耐醉眠。梨花千樹雪，楊葉萬條煙。惜別添壺酒，臨岐贈馬鞭。看君潁上去，新月到家圓。上馬帶胡鉤，翩翩度隴頭。小來思報國，不是愛封侯。萬里鄉為夢，三邊月作愁。早須清黠虜，無事莫經秋。昨夜雲際宿，旦從西峰迴。不見林中僧，微雨潭上來。諸峰皆青翠，秦嶺獨不開。石鼓有時鳴，秦王安在哉。東南雲開處，突兀獼猴臺。崖口懸瀑流，半空白皚皚。噴壁四時雨，傍村終日雷。北瞻長安道，日夕生塵埃。若訪張仲蔚，衡門滿蒿萊。瀘水南州遠，巴山北客稀。嶺雲撩亂起，谿鷺等閒飛。鏡裡愁衰鬢，舟中換旅衣。夢魂知憶處，無夜不先歸。節使橫行西出師，鳴弓擐甲羽林兒。臺上霜風凌草木，軍中殺氣傍旌旗。預知漢將宣威日，正是胡塵欲滅時。為報使君多泛菊，更將弦管醉東籬。雷聲傍太白，雨在八九峰。東望白閣雲，半入紫閣鬆。勝概紛滿目，衡門趣彌濃。幸有數畝田，得延二仲蹤。早聞達士語，偶與心相通。誤徇一微官，還山愧塵容。釣竿不復把，野碓無人舂。惆悵飛鳥盡，南谿聞夜鍾。驪姬北原上，閉骨已千秋。澮水日東注，惡名終不流。獻公恣耽惑，視子如仇讎。此事成蔓草，我來逢古丘。蛾眉山月苦，蟬鬢野雲愁。欲吊二公子，橫汾無輕舟。奉使按胡俗，平明發輪臺。暮投交河城，火山赤崔巍。九月尚流汗，炎風吹沙埃。何事陰陽工，不遣雨雪來。吾君方憂邊，分閫資大才。昨者新破胡，安西兵馬回。鐵關控天涯，萬里何遼哉。煙塵不敢飛，白草空皚皚。軍中日無事，醉舞傾金罍。漢代李將軍，微功合可咍。火山今始見，突兀蒲昌東。赤焰燒虜雲，炎氛蒸塞空。不知陰陽炭，何獨然此中。我來嚴冬時，山下多炎風。人馬盡汗流，孰知造化功。清淮無底綠江深，宿處津亭楓樹林。駟馬欲辭丞相府，一樽須盡故人心。雲送關西雨，風傳渭北秋。孤燈然燃客夢，寒杵搗鄉愁。灘上思嚴子，山中憶許由。蒼生今有望，飛詔下林丘。飲酒俱未醉，一言聊贈君。功曹善為政，明主還應聞。夜宿劍門月，朝行巴水雲。江城菊花發，滿道香氛氳。官柳葉尚小，長安春未濃。送君潯陽宰，把酒青門鍾。水驛楚雲冷，山城江樹重。遙知南湖上，只對香爐峰。剖竹向江濆，能名計日聞。隼旗新刺史，虎劍舊將軍。驛舫宿湖月，州城浸海雲。青門酒樓上，欲別醉醺醺。驄馬五花毛，青雲歸處高。霜隨驅夏暑，風逐振江濤。執簡皆推直，勤王豈告勞。帝城誰不戀，回望動離騷。中峰鍊金客，昨日遊人間。葉縣鳧共去，葛陂龍暫還。春雲湊深水，秋雨懸空山。寂寂清溪上，空餘丹灶閒。古戍依重險，高樓見五涼。山根盤驛道，河水浸城牆。庭樹巢鸚鵡，園花隱麝香。忽如江浦上，憶作捕魚郎。對酒寂不語，悵然悲送君。明時未得用，白首徒攻文。澤國從一官，滄波幾千裡。群公滿天闕，獨去過淮水。舊家富春渚，嘗憶臥江樓。自聞君欲行，頻望南徐州。窮巷獨閉門，寒燈靜深屋。北風吹微雪，抱被肯同宿。君行到京口，正是桃花時。舟中饒孤興，湖上多新詩。潛虯且深蟠，黃鵠舉未晚。惜君青雲器，努力加餐飯。臨池見蝌鬥，羨爾樂有餘。不憂網與釣，幸得免為魚。且願充文字，登君尺素書。暮春別鄉樹，晚景低津樓。伯夷在首陽，欲往無輕舟。遂登關城望，下見洪河流。自從巨靈開，流血千萬秋。行行潘生賦，赫赫曹公謀。川上多往事，淒涼滿空洲。醉後未能別，待醒方送君。看君走馬去，直上天山雲。野寺荒臺晚，寒天古木悲。空階有鳥跡，猶似造書時。渭水東流去，何時到雍州。憑添兩行淚，寄向故園流。燕支山西酒泉道，北風吹沙卷白草。長安遙在日光邊，憶君不見令人老。西向輪臺萬里餘，也知鄉信日應疏。隴山鸚鵡能言語，為報家人數寄書。初程莫早發，且宿灞橋頭。第二百零二卷女幾知君憶，春雲相逐歸。草堂開藥裹，苔壁取荷衣。老竹移時小，新花舊處飛。可憐真傲吏，塵事到山稀。暫詣高僧話，來尋野寺孤。岸花藏水碓，溪水映風爐。頂上巢新鵲，衣中帶舊珠。談禪未得去，輟棹且踟躕。終歲不得意，春風今復來。自憐蓬鬢改，羞見梨花開。西掖誠可戀，南山思早回。園廬幸接近，相與歸蒿萊。谷口來相訪，空齋不見君。澗花然暮雨，潭樹暖春雲。門徑稀人跡，檐峰下鹿群。衣裳與枕蓆，山靄碧氛氳。結茅聞楚客，卜築漢江邊。日落數歸鳥，夜深聞扣舷。水痕侵岸柳，山翠借廚煙。調笑提筐婦，春來蠶幾眠。曉笛別鄉淚，秋冰鳴馬蹄。一身虜雲外，萬里胡天西。終日見征戰，連年聞鼓鼙。故山在何處，昨日夢清溪。璋公不出院，群木閉深居。誓寫一切經，欲向萬卷餘。揮毫散林鵲，研墨驚池魚。音翻四句偈，字譯五天書。鳴鐘竹陰晚，汲水桐花初。雨氣潤衣鉢，香菸泛庭除。此地日清淨，諸天應未如。不知將錫杖，早晚躡空虛。草堂近少室，夜靜聞風鬆。月出潘陵尖，照見十六峰。九月山葉赤，谿雲淡秋容。火點伊陽村，煙深嵩角鍾。尚子不可見，蔣生難再逢。勝愜只自知，佳趣為誰濃。昨詣山僧期，上到天壇東。向下望雷雨，雲間見回龍。夕與人群疏，轉愛丘壑中。心澹水木會，興幽魚鳥通。稀微了自釋，出處乃不同。況本無宦情，誓將依道風。高住最高處，千家恆眼前。題詩飲酒後，只對諸峰眠。沙上見日出，沙上見日沒。悔向萬里來，功名是何物。燕雀始欲銜花來，君家種桃花未開。長安二月眼看盡，寄報春風早為催。苜蓿峰邊逢立春，胡蘆河上淚沾巾。閨中只是空相憶，不見沙場愁殺人。手把銅章望海雲，夫人江上泣羅裙。嚴灘一點舟中月，萬里煙波也夢君。新騎驄馬復承恩，使出金陵過海門。荊南渭北難相見，莫惜衫襟著酒痕。朱脣一點桃花殷，宿妝嬌羞偏髻鬟。細看只似陽臺女，醉著莫許歸巫山。山陰老僧解楞伽，潁陽歸客遠相過。煙深草溼昨夜雨，雨後秋風渡漕河。空山終日塵事少，平郊遠見行人小。尚書磧上黃昏鍾，別駕渡頭一歸鳥。未識已先聞，清辭果出群。如逢禰處士，似見鮑參軍。夢暗巴山雨，家連漢水雲。慈親思愛子，幾度泣沾裙。久客厭江月，罷官思早歸。眼看春光老，羞見梨花飛。劍北山居小，巴南音信稀。因君報兵部，愁淚日沾衣。京兆小齋寬，公庭半藥闌。甌香茶色嫩，窗冷竹聲幹。盛德中朝貴，清風畫省寒。能將吏部鏡，照取寸心看。竹影遮窗暗，花陰拂簟涼。君王新賜筆，草奏嚮明光。不知造化初，此山誰開坼。雙崖倚天立，萬仞從地劈。雲飛不到頂，鳥去難過壁。速駕畏巖傾，單行愁路窄。平明地仍黑，停午日暫赤。凜凜三伏寒，巉巉五丁跡。與時忽開閉，作固或順逆。磅礴跨岷峨，巍蟠限蠻貊。星當觜參分，地處西南僻。陡覺煙景殊，杳將華夏隔。劉氏昔顛覆，公孫曾敗績。始知德不修，恃此險何益。相公總師旅，遠近罷金革。杜母來何遲，蜀人應更惜。暫回丹青慮，少用開濟策。二友華省郎，俱為幕中客。良籌佐戎律，精理皆碩畫。高文出詩騷，奧學窮討賾。聖朝無外戶，寰宇被德澤。四海今一家，徒然劍門石。盈盈一水隔，寂寂二更初。波上思羅襪，魚邊憶素書。月如眉已畫，雲似鬢新梳。春物知人意，桃花笑索居。聞君行路難，惆悵臨長衢。豈不憚險艱，王程剩相拘。憶昨蓬萊宮，新授刺史符。明主仍賜衣，價值千萬餘。何幸承命日，得與夫子俱。攜手出華省，連鑣赴長途。五馬當路嘶，按節投蜀都。千崖信縈折，一徑何盤紆。層冰滑徵輪，密竹礙隼旟。深林迷昏旦，棧道凌空虛。飛雪縮馬毛，烈風擘我膚。峰攢望天小，亭午見日初。夜宿月近人，朝行雲滿車。泉澆石罅坼，火入鬆心枯。亞尹同心者，風流賢大夫。榮祿上及親，之官隨板輿。高價振臺閣，清詞出應徐。成都春酒香，且用俸錢沽。浮名何足道，海上堪乘桴。薛侯故鄉處，五老峰西頭。歸路秦樹滅，到鄉河水流。看君馬首去，滿耳蟬聲愁。獻賦今未售，讀書凡幾秋。應過伯夷廟，為上關城樓。樓上能相憶，西南指雍州。驟雨鳴淅瀝，颼飀谿谷寒。碧潭千餘尺，下見蛟龍蟠。石門吞眾流，絕岸呀層巒。幽趣倏萬變，奇觀非一端。偶逐幹祿徒，十年皆小官。抱板尋舊圃，弊廬臨迅湍。君子滿清朝，小人思掛冠。醉酒漉松子，引泉通竹竿。何必濯滄浪，不能釣嚴灘。此地可遺老，勸君來考槃。官軍西出過樓蘭，營幕旁臨月窟寒。蒲海曉霜凝馬尾，蔥山夜雪撲旗竿。夫子素多疾，別來未得書。北庭苦寒地，體內今何如。長橋題柱去，猶是未達時。及乘駟馬車，卻從橋上歸。名共東流水，滔滔無盡期。剖竹向西蜀，岷峨眇天涯。空深北闕戀，豈憚南路賒。前日登七盤，曠然見三巴。漢水出嶓冢，梁山控褒斜。棧道籠迅湍，行人貫層崖。巖傾劣通馬，石窄難容車。深林怯魑魅，洞穴防龍蛇。水種新插秧，山田正燒畬。夜猿嘯山雨，曙鳥鳴江花。過午方始飯，經時旋及瓜。數公各遊宦，千里皆辭家。言笑忘羈旅，還如在京華。杉冷曉猿悲，楚客心欲絕。孤舟巴山雨，萬里陽臺月。水宿已淹時，蘆花白如雪。顏容老難赬，把鏡悲鬢髮。早年好金丹，方士傳口訣。敝廬終南下，久與真侶別。道書誰更開，藥灶煙遂滅。頃來壓塵網，安得有仙骨。巖壑歸去來，公卿是何物。來亦一布衣，去亦一布衣。羞見關城吏，還從舊路歸。東去長安萬里餘，故人何惜一行書。玉關西望堪腸斷，況復明朝是歲除。似出棟樑裡，如和風雨飛。掾曹有時不敢歸，謂言雨過溼人衣。秦山數點似青黛，渭上一條如白練。京師故人不可見，寄將兩眼看飛燕。第二百卷西風傳戍鼓，南望見前軍。沙磧人愁月，山城犬吠雲。別家逢逼歲，出塞獨離群。發到陽關白，書今遠報君。青袍美少年，黃綬一神仙。微子城東面，樑王苑北邊。桃花色似馬，榆莢小於錢。單父聞相近，家書早為傳。一尉便垂白，數年唯草玄。出關策匹馬，逆旅聞秋蟬。愛客多酒債，罷官無俸錢。知君羈思少，所適主人賢。急管更須吹，杯行莫遣遲。酒光紅琥珀，江色碧琉璃。日影浮歸棹，蘆花罥釣絲。山公醉不醉，問取葛強知。郭外山色暝，主人林館秋。疏鍾入臥內，片月到床頭。遙夜惜已半，清言殊未休。君雖在青瑣，心不忘滄洲。風暖日暾暾，黃鸝飛近村。花明潘子縣，柳暗陶公門。藥碗搖山影，魚竿帶水痕。南橋車馬客，何事苦喧喧。臥疾嘗晏起，朝來頭未梳。見君勝服藥，清話病能除。低柳共繫馬，小池堪釣魚。觀棋不覺暝，月出水亭初。雁塞通鹽澤，龍堆接醋溝。孤城天北畔，絕域海西頭。秋雪春仍下，朝風夜不休。可知年四十，猶自未封侯。相識應十載，見君只一官。家貧祿尚薄，霜降衣仍單。惆悵秋草死，蕭條芳歲闌。且尋滄洲路，遙指吳雲端。匹馬關塞遠，孤舟江海寬。夜眠楚煙溼，曉飯湖山寒。砧淨紅鱠落，袖香朱橘團。帆前見禹廟，枕底聞嚴灘。便獲賞心趣，豈歌行路難。青門須醉別，少為解徵鞍。天子念黎庶，詔書換諸侯。仙郎授剖符，華省輟分憂。置酒會前殿，賜錢若山丘。天章降三光，聖澤該九州。吾兄鎮河朔，拜命宣皇猷。駟馬辭國門，一星東北流。夏雲照銀印，暑雨隨行輈。赤筆仍在篋，爐香惹衣裘。此地鄰東溟，孤城吊滄洲。海風掣金戟，導吏呼鳴騶。郊原北連燕，剽劫風未休。魚鹽隘里巷，桑柘盈田疇。為郡豈淹旬，政成應未秋。易俗去猛虎，化人似馴鷗。蒼生已望君，黃霸寧久留。結廬對中嶽，青翠常在門。遂耽水木興，盡作漁樵言。頃來闕章句，但欲閒心魂。日色隱空谷，蟬聲喧暮村。曩聞道士語，偶見清淨源。隱几閱吹葉，乘秋眺歸根。獨遊念求仲，開徑招王孫。片雨下南澗，孤峰出東原。棲遲慮益澹，脫略道彌敦。野靄晴拂枕，客帆遙入軒。尚平今何在，此意誰與論。佇立雲去盡，蒼蒼月開園。聞君尋野寺，便宿支公房。溪月冷深殿，江雲擁迴廊。然燈松林靜，煮茗柴門香。勝事不可接，相思幽興長。池上臥煩暑，不櫛復不巾。有時清風來，自謂羲皇人。天晴雲歸盡，雨洗月色新。公事常不閒，道書日生塵。早年家王屋，五別青蘿春。安得還舊山，東谿垂釣綸。授鉞辭金殿，承恩戀玉墀。登壇漢主用，講德蜀人思。副相韓安國，黃門向子期。刀州重入夢，劍閣再題詞。春草連青綬，晴花間赤旗。山鶯朝送酒，江月夜供詩。許國分憂日，榮親色養時。蒼生望已久，來去不應遲。獨鶴唳江月，孤帆凌楚雲。秋風冷蕭瑟，蘆荻花紛紛。忽思湘川老，欲訪雲中君。騏驎息悲鳴，愁見豺虎群。先主與武侯，相逢雲雷際。感通君臣分，義激魚水契。遺廟空蕭然，英靈貫千歲。吾悲子云居，寂寞人已去。娟娟西江月，猶照草玄處。精怪喜無人，睢盱藏老樹。五粒松花酒，雙谿道士家。唯求縮卻地，鄉路莫教賒。隴水何年有，潺潺逼路傍。東西流不歇，曾斷幾人腸。家在日出處，朝來起東風。風從帝鄉來，不異家信通。絕域地欲盡，孤城天遂窮。彌年但走馬，終日隨飄蓬。寂寞不得意，辛勤方在公。胡塵淨古塞，兵氣屯邊空。鄉路眇天外，歸期如夢中。遙憑長房術，為縮天山東。相府徵墨妙，揮毫天地窮。始知丹青筆，能奪造化功。瀟湘在簾間，廬壑橫座中。忽疑鳳凰池，暗與江海通。粉白湖上雲，黛青天際峰。晝日恆見月，孤帆如有風。巖花不飛落，澗草無春冬。擔錫香爐緇，釣魚滄浪翁。如何平津意，尚想塵外蹤。富貴心獨輕，山林興彌濃。喧幽趣頗異，出處事不同。請君為蒼生，未可追赤松。黑姓蕃王貂鼠裘，葡萄宮錦醉纏頭。關西老將能苦戰，七十行兵仍未休。漢陽歸客悲秋草，旅舍葉飛愁不掃。秋來倍憶武昌魚，夢著只在巴陵道。曾隨上將過祁連，離家十年恆在邊。劍鋒可惜虛用盡，馬蹄無事今已穿。知君開館常愛客，樗蒱百金每一擲。平生有錢將與人，江上故園空四壁。吾觀費子毛骨奇，廣眉大口仍赤髭。看君失路尚如此，人生貴賤那得知。高秋八月歸南楚，東門一壺聊出祖。路指鳳凰山北雲，衣沾鸚鵡洲邊雨。勿嘆蹉跎白髮新，應須守道勿羞貧。男兒何必戀妻子，莫向江村老卻人。君隱處，當一星。蓮花峰頭飯黃精，仙人掌上演丹經。鳥可到，人莫攀，隱來十年不下山。袖中短書誰為達，華陰道士賣藥還。當年最稱意，數子不如君。戰勝時偏許，名高人共聞。半天城北雨，斜日灞西雲。科斗皆成字，無令錯古文。東郊未解圍，忠義似君稀。誤落胡塵裡，能持漢節歸。捲簾山對酒，上馬雪沾衣。卻向嫖姚幕，翩翩去若飛。相送欲狂歌，其如此別何。攀轅人共惜，解印日無多。仙掌雲重見，關門路再過。雙魚莫不寄，縣外是黃河。獻賦頭欲白，還家衣已穿。羞過灞陵樹，歸種汶陽田。客舍少鄉信，床頭無酒錢。聖朝徒側席，濟上獨遺賢。尚書未出守，愛子向青州。一路通關樹，孤城近海樓。懷中江橘熟，倚處戟門秋。更奉輕軒去，知君無客愁。看君尚少年，不第莫悽然。可即疲獻賦，山村歸種田。野花迎短褐，河柳拂長鞭。置酒聊相送，青門一醉眠。不擇南州尉，高堂有老親。樓臺重蜃氣，邑里雜鮫人。海暗三山雨，花明五嶺春。此鄉多寶玉，慎莫厭清貧。送客飛鳥外，城頭樓最高。樽前遇風雨，窗裡動波濤。謁帝向金殿，隨身唯寶刀。相思灞陵月，只有夢偏勞。乘興忽相招，僧房暮與朝。雪融雙樹溼，沙闇一燈燒。竹外山低塔，藤間院隔橋。歸家如欲懶，俗慮向來銷。水路東連楚，人煙北接巴。山光圍一郡，江月照千家。庭樹純栽橘，園畦半種茶。夢魂知憶處，無夜不京華。迎親辭舊苑，恩詔下儲闈。昨見雙魚去，今看駟馬歸。驛帆湘水闊，客舍楚山稀。手把黃香扇，身披萊子衣。鵲隨金印喜，烏傍板輿飛。勝作東征賦，還家滿路輝。江上雲氣黑，山旱山昨夜雷。水惡平明飛，雨從嶓冢來。濛濛隨風過，蕭颯鳴庭槐。隔簾溼衣巾，當暑涼幽齋。麴生住相近，言語阻且乖。臥疾不見人，午時門始開。終日看本草，藥苗滿前階。兄弟早有名，甲科皆秀才。二人事慈母，不弱古老萊。昨嘆攜手遲，未盡平生懷。愛君有佳句，一日吟幾回。渭北春已老，河西人未歸。邊城細草出，客館梨花飛。別後鄉夢數，昨來家信稀。涼州三月半，猶未脫寒衣。盛德資邦傑，嘉謨作世程。門瞻駟馬貴，時仰八龍名。罷市秦人送，還鄉絳老迎。莫埋丞相印，留著付玄成。五府瞻高位，三臺喪大賢。禮容還故絳，寵贈冠新田。氣歇汾陰鼎，魂飛京兆阡。先時劍已沒，隴樹久蒼然。富貴徒言久，鄉閭歿後歸。錦衣都未著，丹旐忽先飛。哀輓辭秦塞，悲笳出帝畿。遙知九原上，漸覺吊人稀。鵲印慶仍傳，魚軒寵莫先。從夫元凱貴，訓子孟軻賢。龍是雙歸日，鸞非獨舞年。哀容今共盡，悽愴杜陵田。勝蹟不在遠，愛君池館幽。素懷巖中諾，宛得塵外遊。何必到清谿，忽來見滄洲。潛移岷山石，暗引巴江流。樹密晝先夜，竹深夏已秋。沙鳥上筆床，谿花彗簾鉤。夫子賤簪冕，注心向林丘。落日出公堂，垂綸乘釣舟。賦詩憶楚老，載酒隨江鷗。翛然一傲吏，獨在西津頭。寺南幾十峰，峰翠晴可掬。朝從老僧飯，昨日崖口宿。錫杖倚枯鬆，繩床映深竹。東谿草堂路，來往行自熟。生事在雲山，誰能復羈束。富貴情還在，相逢豈間然。綈袍更有贈，猶荷故人憐。東望望長安，正值日初出。長安不可見，喜見長安日。長安何處在，只在馬蹄下。明日歸長安，為君急走馬。相如琴臺古，人去臺亦空。臺上寒蕭條，至今多悲風。荒臺漢時月，色與舊時同。婦姑城南風雨秋，婦姑城中人獨愁。愁雲遮卻望鄉處，數日不上西南樓。故人薄暮公事閒，玉壺美酒琥珀殷。潁陽秋草今黃盡，醉臥君家猶未還。秦州歌兒歌調苦，偏能立唱濮陽女。座中醉客不得意，聞之一聲淚如雨。向使逢著漢帝憐，董賢氣咽不能語。關門鎖歸客，一夜夢還家。月落河上曉，遙聞秦樹鴉。長安二月歸正好，杜陵樹邊純是花。玉壘天晴望，諸峰盡覺低。故園江樹北，斜日嶺雲西。曠野看人小，長空共鳥齊。高山徒仰止，不得日攀躋。門柳葉已大，春花今復闌。鬢毛方二色，愁緒日千端。夫子屢新命，鄙夫仍舊官。相思難見面，時展尺書看。六月襄山道，三星漢水邊。求凰應不遠，去馬剩須鞭。野店愁中雨，江城夢裡蟬。襄陽多故事，為我訪先賢。斗柄欲東指，吾兄方北遊。無媒謁明主，失計幹諸侯。夜雪入穿履，朝霜凝敝裘。遙知客舍飲，醉裡聞春鳩。正月今欲半，陸渾花未開。出關見青草，春色正東來。夫子且歸去，明時方愛才。還須及秋賦，莫即隱嵩萊。巴江秋月新，閣道發徵輪。戰勝真才子，名高功世人。工文能似舅，擢第去榮親。十月天官待，應須早赴秦。常愛夏陽縣，往年曾再過。縣中饒白鳥，郭外是黃河。地近行程少，家貧酒債多。知君新稱意，好得奈春何。白髮輪臺使，邊功竟不成。雲沙萬里地，孤負一書生。池上風回舫，橋西雨過城。醉眠鄉夢罷，東望羨歸程。子夜雪華餘，卿家月影初。酒香薰枕蓆，爐氣暖軒除。晚歲宦情薄，行軍歡宴疏。相逢剩取醉，身外盡空虛。九日黃花酒，登高會昔聞。霜威逐亞相，殺氣傍中軍。橫笛驚徵雁，嬌歌落塞雲。邊頭幸無事，醉舞荷吾君。萬事信蒼蒼，機心久無忘。無端來出守，不是厭為郎。雨滴芭蕉赤，霜催橘子黃。逢君開口笑，何處有他鄉。池上日相待，知君殊未回。徒教柳葉長，漫使梨花開。駟馬去不見，雙魚空往來。思想不解說，孤負舟中杯。郡僻人事少，雲山常眼前。偶從池上醉，便向舟中眠。與子居最近，周官情又偏。閒時耐相訪，正有床頭錢。憐君守一尉，家計復清貧。祿米嘗不足，俸錢供與人。城頭蘇門樹，陌上黎陽塵。不是舊相識，聲同心自親。大河南郭外，終日氣昏昏。白鳥下公府，青山當縣門。故人是邑尉，過客駐徵軒。不憚煙波闊，思君一笑言。輪臺風物異，地是古單于。三月無青草，千家盡白榆。蕃書文字別，胡俗語音殊。愁見流沙北，天西海一隅。山色軒檻內，灘聲枕蓆間。草生公府靜，花落訟庭閒。雲雨連三峽，風塵接百蠻。到來能幾日，不覺鬢毛斑。先生近南郭，茅屋臨東川。桑葉隱村戶，蘆花映釣船。有時著書暇，盡日窗中眠。且喜閭井近，灌田同一泉。偶得魚鳥趣，復茲水木涼。遠峰帶雨色，落日搖川光。臼中西山藥，袖裡淮南方。唯愛隱几時，獨遊無何鄉。君平曾賣卜，卜肆蕪已久。至今杖頭錢，時時地上有。不知支機石，還在人間否。傳是秦時樓，巍巍至今在。樓面兩江水，千古長不改。曾聞昔時人，歲月不相待。成都與維揚，相去萬里地。滄江東流疾，帆去如鳥翅。楚客過此橋，東看盡垂淚。江水初蕩潏，蜀人幾為魚。向無爾石犀，安得有邑居。始知李太守，伯禹亦不如。三度為郎便白頭，一從出守五經秋。莫言聖主長不用，其那蒼生應未休。人間歲月如流水，客舍秋風今又起。不知心事向誰論，江上蟬鳴空滿耳。數株谿柳色依依，深巷斜陽暮鳥飛。門前雪滿無人跡，應是先生出未歸。浩汗霜風颳天地，溫泉火井無生意。澤國龍蛇凍不伸，南山瘦柏消殘翠。高高亭子郡城西，直上千尺與雲齊。盤崖緣壁試攀躋，群山向下飛鳥低。使君五馬天半嘶，絲繩玉壺為君提。坐來一望無端倪，紅花綠柳鶯亂啼。千家萬井連回谿，酒行未醉聞暮雞，點筆操紙為君題。為君題，惜解攜。草萋萋，沒馬蹄。官舍臨江口，灘聲入慣聞。水煙晴吐月，山火夜燒雲。且欲尋方士，無心戀使君。異鄉何可住，況復久離群。夫子不自炫，世人知者稀。來傾阮氏酒，去著老萊衣。渭北草新出，關東花欲飛。楚王猶自惑，宋玉且將歸。花綬傍腰新，關東縣欲春。殘書厭科斗，舊閣別麒麟。虞阪臨官舍，條山映吏人。看君有知己，坦腹向平津。錯料一生事，蹉跎今白頭。縱橫皆失計，妻子也堪羞。明主雖然棄，丹心亦未休。愁來無去處，只上郡西樓。文公不可見，空使蜀人傳。講席何時散，高臺豈復全。豐碑文字滅，冥漠不知年。龍女何處來，來時乘風雨。祠堂青林下，宛宛如相語。蜀人競祈恩，捧酒仍擊鼓。天門街西聞搗帛，一夜愁殺湘南客。長安城中百萬家，不知何人吹夜笛。潘郎腰綬新，霅上縣花春。山色低官舍，湖光映吏人。不須嫌邑小，莫即恥家貧。更作東征賦，知君有老親。子真河朔尉，邑里帶清漳。春草迎袍色，晴花拂綬香。青山入官舍，黃鳥度宮牆。若到銅臺上，應憐魏寢荒。鳧舄舊稱仙，鴻私降自天。青袍移草色，朱綬奪花然。邑里雷仍震，臺中星欲懸。吾兄此棲棘，因得賀初筵。細管雜青絲，千杯倒接蘺。軍中乘興出，海上納涼時。日沒鳥飛急，山高雲過遲。吾從大夫後，歸路擁旌旗。太守擁朱輪，東郊物候新。鶯聲隨坐嘯，柳色喚行春。谷口雲迎馬，溪邊水照人。郡中叨佐理，何幸接芳塵。載酒入天色，水涼難醉人。清搖縣郭動，碧洗雲山新。吹笛驚白鷺，垂竿跳紫鱗。憐君公事後，陂上日娛賓。相訪但尋鍾，門寒古殿鬆。彈琴醒暮酒，卷幔引諸峰。事愜林中語，人幽物外蹤。吾廬幸接近，茲地興偏慵。窗影搖群木，牆陰載一峰。野爐風自爇，山碓水能舂。勤學翻知誤，為官好欲慵。高僧暝不見，月出但聞鍾。數子皆故人，一時吏宛葉。經年總不見，書札徒滿篋。斜日半空庭，旋風走梨葉。去君千里地，言笑何時接。昨夜宿祁連，今朝過酒泉。黃沙西際海，白草北連天。愁裡難消日，歸期尚隔年。陽關萬里夢，知處杜陵田。馬汗踏成泥，朝馳幾萬蹄。雪中行地角，火處宿天倪。塞迥心常怯，鄉遙夢亦迷。那知故園月，也到鐵關西。雲片何人畫，塵侵粉色微。未曾行雨去，不見逐風歸。只怪偏凝壁，回看欲惹衣。丹青忽借便，移向帝鄉飛。兵馬守西山，中國非得計。不知何代策，空使蜀人弊。八州崖谷深，千里雲雪閉。泉澆閣道滑，水凍繩橋脆。戰士常苦飢，糗糧不相繼。胡兵猶不歸，空山積年歲。儒生識損益，言事皆審諦。狄子幕府郎，有謀必康濟。胸中懸明鏡，照耀無鉅細。莫辭冒險艱，可以裨節制。相思江樓夕，愁見月澄霽。當官接閒暇，暫得歸林泉。百里路不宿，兩鄉山復連。夜深露溼簟，月出風驚蟬。且盡主人酒，為君從醉眠。嬌歌急管雜青絲，銀燭金盃映翠眉。使君地主能相送，河尹天明坐莫辭。春城月出人皆醉，野戍花深馬去遲。寄聲報爾山翁道，今日河南勝昔時。漢水天一色，寺樓波底看。鐘鳴長空夕，月出孤舟寒。映酒見山火，隔簾聞夜灘。紫鱗掣芳餌，紅燭然金盤。良友興正愜，勝遊情未闌。此中堪倒載，須盡主人歡。丞相百僚長，兩朝居此官。成功雲雷際，翊聖天地安。不矜南宮貴，只向東山看。宅占鳳城勝，窗中雲嶺寬。午時鬆軒夕，六月藤齋寒。玉珮罥女蘿，金印耀牡丹。山蟬上衣桁，野鼠緣藥盤。有時披道書，竟日不著冠。幸得趨省闈，常欣在門闌。何當復持衡，短翮期風摶。聞逐樵夫閒看棋，忽逢人世是秦時。開雲種玉嫌山淺，渡海傳書怪鶴遲。陰洞石幢微有字，古壇松樹半無枝。煩君遠示青囊錄，願得相從一問師。亭晚人將別，池涼酒未酣。關門勞夕夢，仙掌引歸驂。荷葉藏魚艇，藤花罥客簪。殘雲收夏暑，新雨帶秋嵐。失路情無適，離懷思不堪。賴茲庭戶裡，別有小江潭。不謝古名將，吾知徐太常。年才三十餘，勇冠西南方。頃曾策匹馬，獨出持兩槍。虜騎無數來，見君不敢當。漢將小衛霍，蜀將凌關張。卿月益清澄，將星轉光芒。復居少城北，遙對岷山陽。車馬日盈門，賓客常滿堂。曲池蔭高樹，小徑穿叢篁。江鳥飛入簾，山雲來到床。題詩芭蕉滑，封酒棕花香。諸將射獵時，君在翰墨場。聖主賞勳業，邊城最輝光。與我情綢繆，相知久芬芳。忽作萬里別，東歸三峽長。都護新滅胡，士馬氣亦粗。蕭條虜塵淨，突兀天山孤。結宇題三藏，焚香老一峰。雲間獨坐臥，只是對山鬆。此地曾居住，今來宛似歸。可憐汾上柳，相見也依依。南州林莽深，亡命聚其間。殺人無昏曉，屍積填江灣。餓虎銜髑髏，飢烏啄心肝。腥裛灘草死，血流江水殷。夜雨風蕭蕭，鬼哭連楚山。三江行人絕，萬里無徵船。唯有白鳥飛，空見秋月圓。罷官自南蜀，假道來茲川。瞻望陽臺雲，惆悵不敢前。帝鄉北近日，瀘口南連蠻。何當遇長房，縮地到京關。願得隨琴高，騎魚向雲煙。明主每憂人，節使恆在邊。兵革方禦寇，爾惡胡不悛。吾竊悲爾徒，此生安得全。西原驛路掛城頭，客散紅亭雨未收。君去試看汾水上，白雲猶似漢時秋。仙掌分明引馬頭，西看一點是關樓。五月也須應到舍，知君不肯更淹留。百尺原頭酒色殷，路傍驄馬汗斑斑。別君只有相思夢，遮莫千山與萬山。吾竊悲此生，四十幸未老。一朝逢世亂，終日不自保。胡兵奪長安，宮殿生野草。傷心五陵樹，不見二京道。我皇在行軍，兵馬日浩浩。胡雛尚未滅，諸將懇征討。昨聞咸陽敗，殺戮淨如掃。積屍若丘山，流血漲豐鎬。干戈礙鄉國，豺虎滿城堡。村落皆無人，蕭條空桑棗。儒生有長策，無處豁懷抱。塊然傷時人，舉首哭蒼昊。早知逢世亂，少小謾讀書。悔不學彎弓，向東射狂胡。偶從諫官列，謬向丹墀趨。未能匡吾君，虛作一丈夫。撫劍傷世路，哀歌泣良圖。功業今已遲，覽鏡悲白鬚。平生抱忠義，不敢私微軀。百尺紅亭對萬峰，平明相送到齋鍾。驄馬勸君皆卸卻，使君家醞舊來濃。石上生孤藤，弱蔓依石長。不逢高枝引，未得凌空上。何處堪託身，為君長萬丈。第一百九十九卷荒樓荒井閉空山，關令乘雲去不還。羽蓋霓旌何處在，空留藥臼向人間。君不見函谷關，崩城毀壁至今在。樹根草蔓遮古道，空谷千年長不改。寂寞無人空舊山，聖朝無外不須關。白馬公孫何處去，青牛老人更不還。蒼苔白骨空滿地，月與古時長相似。野花不省見行人，山鳥何曾識關吏。故人方乘使者車，吾知郭丹卻不如。請君時憶關外客，行到關西多致書。美人舞如蓮花旋，世人有眼應未見。高堂滿地紅氍毹，試舞一曲天下無。此曲胡人傳入漢，諸客見之驚且嘆。慢臉嬌娥纖復穠，輕羅金縷花蔥蘢。回裾轉袖若飛雪，左鋋右鋋生旋風。琵琶橫笛和未匝，花門山頭黃雲合。忽作出塞入塞聲，白草胡沙寒颯颯。翻身入破如有神，前見後見回回新。始知諸曲不可比，採蓮落梅徒聒耳。世人學舞只是舞，恣態豈能得如此。近縣多過客，似君誠亦稀。南樓取涼好，便送故人歸。鳥向望中滅，雨侵晴處飛。應須乘月去，且為解征衣。雙鳧出未央，千里過河陽。馬帶新行色，衣聞舊御香。縣花迎墨綬，關柳拂銅章。別後能為政，相思淇水長。竹裡過紅橋，花間藉綠苗。池涼醒別酒，山翠拂行鑣。鳳去妝樓閉，鳧飛葉縣遙。不逢秦女在，何處聽吹簫。西亭系五馬，為送故人歸。客舍草新出，關門花欲飛。到來逢歲酒，卻去換春衣。吏部應相待，如君才調稀。借問虎賁將，從軍凡幾年。殺人寶刀缺，走馬貂裘穿。山雨醒別酒，關雲迎渡船。謝君賢主將，豈忘輪臺邊。野店臨官路，重城壓御堤。山開灞水北，雨過杜陵西。歸夢秋能作，鄉書醉懶題。橋回忽不見，征馬尚聞嘶。忽聞驄馬至，喜見故人來。欲語多時別，先愁計日回。山河宜晚眺，雲霧待君開。為報烏臺客，須憐白髮催。無計留君住，應須絆馬蹄。紅亭莫惜醉，白日眼看低。解帶憐高柳，移床愛小溪。此來相見少，正事各東西。夫子方寸裡，秋天澄霽江。關西望第一，郡內政無雙。狹室下珠箔，連宵傾玉缸。平明猶未醉，斜月隱書窗。一片他山石，巉巉映小池。綠窠攢剝蘚，尖碩坐鸕鶿。水底看常倒，花邊勢欲欹。君心能不轉，卿月豈相離。客舍見春草，忽聞思舊山。看君灞陵去，匹馬成皋還。對酒風與雪，向家河復關。因悲宦遊子，終歲無時閒。問吉轉徵鞍，安仁道姓潘。歸期明主賜，別酒故人歡。珠箔障爐暖，狐裘耐臘寒。汝南遙倚望，早去及春盤。遷客猶未老，聖朝今復歸。一從襄陽住，幾度梨花飛。世事了可見，憐君人亦稀。相逢貪醉臥，未得作春衣。中郎鳳一毛，世上獨賢豪。弱冠已銀印，出身唯寶刀。還家卿月迥，度隴將星高。幕下多相識，邊書醉懶操。蜀郡路漫漫，梁州過七盤。二人來信宿，一縣醉衣冠。谿逼春衫冷，林交宴席寒。西南如噴酒，遙向雨中看。駟馬映花枝，人人夾路窺。離心且莫問，春草自應知。不謂青雲客，猶思紫禁時。別君能幾日，看取鬢成絲。安西美少年，脫劍卸弓弦。不倚將軍勢，皆稱司馬賢。秋山城北面，古治郡東邊。江上舟中月，遙思李郭仙。紅亭酒甕香，白麵繡衣郎。砌冷蟲喧坐，簾疏雨到床。鍾催離興急，弦逐醉歌長。關樹應先落，隨君滿鬢霜。詔出未央宮，登壇近總戎。上公周太保，副相漢司空。弓抱關西月，旗翻渭北風。弟兄皆許國，天地荷成功。別酒為誰香，春官駁正郎。醉經秦樹遠，夢怯漢川長。雨過風頭黑，雲開日腳黃。知君解起草，早去入文昌。聞欲朝龍闕，應須拂豸冠。風霜隨馬去，炎暑為君寒。客淚題書落，鄉愁對酒寬。先憑報親友，後月到長安。羨他驄馬郎，元日謁明光。立處聞天語，朝回惹御香。臺寒柏樹綠，江暖柳條黃。惜別津亭暮，揮戈憶魯陽。聞說輪臺路，連年見雪飛。春風曾不到，漢使亦應稀。白草通疏勒，青山過武威。勤王敢道遠，私向夢中歸。誰宴霜臺使，行軍粉署郎。唱歌江鳥沒，吹笛岸花香。酒影搖新月，灘聲聒夕陽。江鍾聞已暮，歸棹綠川長。