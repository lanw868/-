白日依山盡，黃河入海流。欲窮千里目，更上一層樓。黃河遠上白雲間，一片孤城萬仞山。羌笛何須怨楊柳，春風不度玉門關。單于北望拂雲堆，殺馬登壇祭幾回。漢家天子今神武，不肯和親歸去來。長堤春水綠悠悠，畎入漳河一道流。莫聽聲聲催去棹，桃溪淺處不勝舟。楊柳東風樹，青青夾御河。近來攀折苦，應為別離多。薊庭蕭瑟故人稀，何處登高且送歸。今日暫同芳菊酒，明朝應作斷蓬飛。黃砂直上白雲間，一片孤城萬仞山。羌笛何須怨楊柳，春光不度玉門關。