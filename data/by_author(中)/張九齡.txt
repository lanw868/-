海上生明月，天涯共此時。情人怨遙夜，竟夕起相思。滅燭憐光滿，披衣覺露滋。不堪盈手贈，還寢夢佳期。蘭葉春葳蕤，桂華秋皎潔。欣欣此生意，自爾為佳節。誰知林棲者，聞風坐相悅。草木有本心，何求美人折！幽人歸獨臥，滯慮洗孤清。持此謝高鳥，因之傳遠情。日夕懷空意，人誰感至精？飛沈理自隔，何所慰吾誠?孤鴻海上來，池潢不敢顧。側見雙翠鳥，巢在三珠樹。矯矯珍木巔，得無金丸懼？美服患人指，高明逼神惡。今我遊冥冥，弋者何所慕！江南有丹橘，經冬猶綠林。豈伊地氣暖？自有歲寒心。可以薦嘉客，奈何阻重深。運命惟所遇，迴圈不可尋。徒言樹桃李，此木豈無陰？自君之出矣，不復理殘機。思君如滿月，夜夜減清輝。自君之出矣，不復理殘機。思君如滿月，夜夜減清輝。萬丈紅泉落，迢迢半紫氛。奔流下雜樹，灑落出雲天。日照虹霓似，天清風雨聞。靈山多秀色，空水共氤氳。海燕歲微渺，乘春亦暫來。豈知泥滓賤，只見玉堂開。繡戶時雙入，華堂日幾回。無心與物競，鷹隼莫相猜。大德始無頗，中智是所是。居然已不一，況乃務相詭。小道致泥難，巧言因萋毀。穰侯或見遲，蘇生得陰揣。輕既長沙傅，重亦邊郡徙。勢傾不幸然，跡在胡寧爾。滄溟所為大，江漢日來委。灃水雖復清，魚鱉豈遊此。賢哉有小白，仇中有管氏。若人不世生，悠悠多如彼。迢遞終南頂，朝朝閶闔前。朅來青綺外，高在翠微先。雙鳳蹇為闕，群龍儼若仙。還知到玄圃，更是謁甘泉。夜雨塵初滅，秋空月正懸。詭容紛入望，霽色宛成妍。東極華陰踐，西彌嶓冢連。奔峰出嶺外，瀑水落雲邊。漢帝宮將苑，商君陌與阡。林華鋪近甸，煙靄繞晴川。既庶仁斯及，分憂政已宣。山公啟事罷，吉甫頌聲傳。濟濟金門步，洋洋玉樹篇。徒歌雖有屬，清越豈同年。遙夜人何在，澄潭月裡行。悠悠天宇曠，切切故鄉情。外物寂無擾，中流澹自清。念歸林葉換，愁坐露華生。猶有汀洲鶴，宵分乍一鳴。感惜芳時換，誰知客思懸。憶隨鴻向暖，愁學馬思邊。留滯機還息，紛拏網自牽。東南起歸望，何處是江天。仙宗出趙北，相業起山東。明德嘗為林，嘉謀屢作忠。論經白虎殿，獻賦甘泉宮。與善今何在，蒼生望已空。宿昔三臺踐，榮華駟馬歸。印從青瑣拜，翰入紫宸揮。題劍恩方重，藏舟事已非。龍門不可望，感激涕沾衣。永嘆常山寶，沉埋京兆阡。同盟會五月，華表記千年。渺漫野中草，微茫空裡煙。共悲人事絕，唯對杜陵田。萬丈洪泉落，迢迢半紫氛。奔飛流雜樹，灑落出重雲。日照虹蜺似，天清風雨聞。靈山多秀色，空水共氤氳。宗臣事有徵，廟算在休兵。天與三臺座，人當萬里城。朔南方偃革，河右暫揚旌。寵錫從仙禁，光華出漢京。山川勤遠略，原隰軫皇情。為奏薰琴唱，仍題寶劍名。聞風六郡伏，計日五戎平。山甫歸應疾，留侯功覆成。歌鐘旋可望，衽席豈難行。四牡何時入，吾君憶履聲。積陽雖有晦，經月未為災。上念人天重，先祈雲漢回。仁心及草木，號令起風雷。照爛陰霞止，交紛瑞雨來。三辰破黍稷，四達屏氛埃。池溜因忝滿，林芳為灑開。聽中聲滴瀝，望處影徘徊。惠澤成豐歲，昌言發上才。無論驗石鼓，不是御雲臺。直頌皇恩浹，崇朝遍九垓。郡庭常窘束，涼野求昭曠。楚客凜秋時，桓公舊臺上。清明風日好，歷落江山望。極遠何蕭條，中留坐惆悵。東彌夏首闊，西拒荊門壯。夷險雖異時，古今豈殊狀。先賢杳不接，故老猶可訪。投吊傷昔人，揮斤感前匠。自為本疏散，未始忘幽尚。際會非有欲，往來是無妄。為邦復多幸，去國殊遷放。且泛籬下菊，還聆郢中唱。灌園亦何為，於陵乃逃相。天宇何其曠，江城坐自拘。層樓百餘尺，迢遞在西隅。暇日時登眺，荒郊臨故都。累累見陳跡，寂寂想雄圖。古往山川在，今來郡邑殊。北疆雖入鄭，東距豈防吳。幾代傳荊國，當時敵陝郛。上流空有處，中土復何虞。枕蓆夷三峽，關樑豁五湖。承平無異境，守隘莫論夫。自罷金門籍，來參竹使符。端居向林藪，微尚在桑榆。直似王陵憨，非如寧武愚。今茲對南浦，乘雁與雙鳧。巫山與天近，煙景長青熒。此中楚王夢，夢得神女靈。神女去已久，雲雨空冥冥。唯有巴猿嘯，哀音不可聽。配天昭聖業，率土慶輝光。春發三條路，酺開百戲場。流恩均庶品，縱觀聚康莊。妙舞來平樂，新聲出建章。分曹日抱戴，赴節鳳歸昌。幸奏承雲樂，同晞湛露陽。氣和皆有感，澤厚自無疆。飽德君臣醉，連歌奉柏樑。將命祈靈嶽，回策詣真士。絕跡尋一徑，異香聞數裡。分庭八桂樹，肅容兩童子。入室希把袖，登床願啟齒。誘我棄智訣，迨茲長生理。吸精反自然，煉藥求不死。斯言眇霄漢，顧餘嬰紛滓。相去九牛毛，慚嘆知何已。乘夕棹歸舟，緣源路轉幽。月明看嶺樹，風靜聽溪流。嵐氣船間入，霜華衣上浮。猿聲雖此夜，不是別家愁。韋玄方繼相，荀爽復齊名。在貴兼天爵，能賢出世卿。學聞金馬詔，神見玉人清。藏壑今如此，為山遂不成。相如只謝病，子敬忽雲亡。豈悟瑤臺雪，分雕玉樹行。清規留草議，故事在封章。本謂山公啟，而今歿始揚。返葬長安陌，秋風簫鼓悲。奈何相送者，不是平生時。寒影催年急，哀歌助晚遲。寧知建旟罷，丹旐向京師。轍跡陳家巷，詩書孟子鄰。偶來乘興者，不值草玄人。契是忘年合，情非累日申。聞君還薄暮，見眷及茲辰。贈我如瓊玖，將何報所親。香閣起崔嵬，高高沙版開。攀躋千仞上，紛詭萬形來。草間商君陌，雲重漢後臺。山從函谷斷，川向斗城回。林裡春容變，天邊客思催。登臨信為美，懷遠獨悠哉。憶昨聞佳境，駕言尋昔蹊。非惟初物變，亦與舊遊暌。幽渚為君說，清晨即我攜。途深獨睥睨，歷險共攀躋。林筍苞青籜，津楊委綠荑。荷香初出浦，草色復緣堤。樂處將鷗狎，譚端用馬齊。且言臨海郡，兼話武陵溪。異壤風煙絕，空山岩徑迷。如何際朝野，從此待金閨。拙宦今何有，勞歌念不成。十年乖夙志，一別悔前行。歸去田園老，倘來軒冕輕。江間稻正熟，林裡桂初榮。魚意思在藻，鹿心懷食蘋。時哉苟不達，取樂遂吾情。行舟傍越岑，窈窕越溪深。水暗先秋冷，山晴當晝陰。重林間五色，對壁聳千尋。惜此生遐遠，誰知造化心。方駕與吾友，同懷不異尋。偶逢池竹處，便會江湖心。夏近林方密，春餘水更深。清華兩輝映，閒步亦窺臨。蘋藻復佳色，鳧鷖亦好音。韶芳媚洲渚，蕙氣襲衣襟。蕭散皆為樂，裴回從所欽。謂予成夙志，歲晚共抽簪。艱我稼穡，載育載亭。隨物應之，曷聖與靈。謂我何憑，惟德之馨。誰雲天遠，以誠必至。太清無雲，羲和頓轡。於斯烝人，瞻彼非覬。陰冥倏忽，沛澤鹹洎。何以致之。我後之感。無皋無隰，黍稷黯黯。無卉無木，敷芬黮黤。黃龍勿來，鳴鳥不思。人和年豐，皇心則怡。豈與周宣，雲漢徒詩。山城本孤峻，憑高結層軒。江氣偏宜早，林英粲已繁。餘滋含宿霽，眾妍在朝暾。拂衣釋簿領，伏檻遺紛喧。深俯東溪澳，遠延南山樊。歸雲納前嶺，去鳥投遙村。目盡有餘意，心惻不可諼。朅來彭蠡澤，載經敷淺原。春及但生思，時哉無與言。不才叨過舉，唯力酬明恩。美化猶寂蔑，迅節徒飛奔。雖無成立效，庶以去思論。行復徇孤跡，亦云吾道存。魏武中流處，軒皇問道回。長堤春樹發，高掌曙雲開。龍負王舟渡，人佔仙氣來。河津會日月，天仗役風雷。東顧重關盡，西馳萬國陪。還聞股肱郡，元首詠康哉。設險諸侯地，承平聖主巡。東君朝二月，南旆擁三辰。寒出重關盡，年隨行漏新。瑞雲叢捧日，芳樹曲迎春。舞詠先馳道，恩華及從臣。汾川花鳥意，並奉屬車塵。昔者河邊叟，誰知隱與仙。姓名終不識，章句此空傳。跡為坐忘晦，言猶強著詮。精靈竟何所，祠宇獨依然。道在紆眷眷，風行動睿篇。從茲化天下，清淨復何先。城樓枕南浦，日夕顧西山。宛宛鸞鶴處，高高煙霧間。仙井今猶在，洪厓久不還。金編莫我授，羽駕亦難攀。檐際千峰出，雲中一鳥閒。縱觀窮水國，遊思遍人寰。勿復塵埃事，歸來且閉關。園綺值秦末，嘉遁此山阿。陳跡向千古，荒途始一過。碩人久淪謝，喬木自森羅。故事昔嘗覽，遺風今豈訛。泌泉空活活，樵臾獨皤皤。是處清暉滿，從中幽興多。長懷赤松意，復憶紫芝歌。避世辭軒冕，逢時解薜蘿。盛明今在運，吾道竟如何。昔歲嘗陳力，中年退屏居。承顏方弄鳥，放性或觀魚。曾是安疵拙，誠非議卷舒。林園事益簡，煙月賞恆餘。不意棲愚谷，無階奉詔書。湛恩均大造，弱植愧空虛。肅命趨仙闕，僑裝撫傳車。念行開祖帳，憐別降題輿。誰謂風期許，叨延禮數殊。義沾投分末，情及解攜初。追餞扶江介，光輝燭里閭。子云應寂寞，公叔為吹噓。景物春來異，音容日向疏。川原行稍穩，鐘鼓聽猶徐。林隔王公舉，雲迷班氏廬。戀親唯委咽，思德更躊躇。徇義當由此，懷安乃闕如。願酬明主惠，行矣豈徒歟。隋季失天策，萬方罹凶殘。皇祖稱義旗，三靈皆獲安。聖期將申錫，王業成艱難。盜移未改命，歷在終履端。彼汾惟帝鄉，雄都信鬱盤。一月朔巡狩，群后陪清鑾。霸跡在沛庭，舊儀睹漢官。唐風思何深，舜典敷更寬。戶蒙枌榆復，邑爭牛酒歡。緬惟翦商後，豈獨微禹嘆。三後既在天，萬年斯不刊。尊祖實我皇，天文皆仰觀。秦帝始求仙，驪山何遽卜。中年既無效，茲地所宜復。徒役如雷奔，珍怪亦云蓄。黔首無寄命，赭衣相追逐。人怨神亦怒，身死宗遂覆。土崩失天下，龍鬥入函谷。國為項籍屠，君同華元戮。始掘既由楚，終焚乃因牧。上宰議揚賢，中阿感桓速。一聞過秦論，載懷空杼軸。漢王思鉅鹿，晉將在弘農。入蜀舉長算，平吳成大功。與渾雖不協，歸皓實為雄。孤績淪千載，流名感聖衷。萬乘度荒隴，一顧凜生風。古節猶不棄，今人爭效忠。昔年亟攀踐，征馬復來過。信若山川舊，誰如歲月何。蜀相吟安在，羊公碣已磨。令圖猶寂寞，嘉會亦蹉跎。宛宛樊城岸，悠悠漢水波。逶迤春日遠，感寄客情多。地本原林秀，朝來煙景和。同心不同賞，留嘆此巖阿。城隅有樂遊，表裡見皇州。策馬既長遠，雲山亦悠悠。萬壑清光滿，千門喜氣浮。花間直城路，草際曲江流。憑眺茲為美，離居方獨愁。已驚玄發換，空度綠荑柔。奮翼籠中鳥，歸心海上鷗。既傷日月逝，且欲桑榆收。豹變焉能及，鶯鳴非可求。願言從所好，初服返林丘。嘗聞薛公淚，非直雍門琴。竄逐留遺蹟，悲涼見此心。府中因暇豫，江上幸招尋。人事已成古，風流獨至今。閒情多感嘆，清景暫登臨。無復甘棠在，空餘蔓草深。晴光送遠目，勝氣入幽襟。水去朝滄海，春來換碧林。賦懷湘浦吊，碑想漢川沉。曾是陪遊日，徒為梁父吟。郡閣晝常掩，庭蕪日復滋。檐風落鳥毳，窗葉掛蟲絲。拙病宦情少，羈閒秋氣悲。理人無異績，為郡但經時。唯有江湖意，沉冥空在茲。蘋藻生南澗，蕙蘭秀中林。嘉名有所在，芳氣無幽深。楚子初逞志，樊妃嘗獻箴。能令更擇士，非直罷從禽。舊國皆湮滅，先王亦莫尋。唯傳賢媛隴，猶結後人心。牢落山川意，蕭疏鬆柏陰。破牆時直上，荒徑或斜侵。惠問終不絕，風流獨至今。千春思窈窕，黃鳥復哀音。天命誠有集，王業初惟艱。翦商自文祖，夷項在茲山。地識斬蛇處，河臨飲馬間。威加昔運往，澤流今聖還。尊祖頌先烈，賡歌安用攀。紹成即我後，封岱出天關。興運昔有感，建祠北山巔。雲雷初締構，日月今悠然。紫氣尚蓊鬱，玄元如在焉。迨茲事追遠，輪奐復增鮮。洞府香林處，齋壇清漢邊。吾君乃尊祖，夙駕此留連。樂動人神會，鍾成律度圓。笙歌下鸞鶴，芝朮萃靈仙。曾是福黎庶，豈唯味虛玄。賡歌徒有作，微薄謝昭宣。蘋藻生南澗，蕙蘭秀中林。嘉名有所在，芳氣無幽深。楚子初逞志，樊妃嘗獻箴。能令更擇士，非直罷從禽。舊國皆湮滅，先王亦莫尋。唯傳賢媛隴，猶結後人心。牢落山川意，蕭疏鬆柏陰。破牆時直上，荒徑或斜侵。惠問終不絕，風流獨至今。千春思窈窕，黃鳥復哀音。送客南昌尉，離亭西候春。野花看欲盡，林鳥聽猶新。別酒青門路，歸軒白馬津。相知無遠近，萬里尚為鄰。昔年嘗不調，茲地亦邅回。本謂雙鳧少，何知駟馬來。人非漢使橐，郡是越王臺。去去雖殊事，山川長在哉。芳意何能早，孤榮亦自危。更憐花蒂弱，不受歲寒移。朝雪那相妒，陰風已屢吹。馨香雖尚爾，飄蕩復誰知。寶筵延厚命，供帳序群公。形勝宜春接，威儀建禮同。晞陽人似露，解慍物從風。朝慶千齡始，年華二月中。輝光遍草木，和氣髮絲桐。歲歲無為化，寧知樂九功。極望涔陽浦，江天渺不分。扁舟從此去，鷗鳥自為群。他日懷真賞，中年負俗紛。適來果微尚，倏爾會斯文。復想金閨籍，何如夢渚雲。我行多勝寄，浩思獨氛氳。茲山蘊靈異，走望良有歸。丘禱雖已久，甿心難重違。遲明申藻薦，先夕旅巖扉。獨宿雲峰下，蕭條人吏稀。我來不外適，幽抱自中微。靜入風泉奏，涼生鬆栝圍。窮年滯遠想，寸晷閱清暉。虛美悵無屬，素情緘所依。詭隨嫌弱操，羈束謝貞肥。義濟亦吾道，誠存為物祈。靈心倏已應，甘液幸而飛。閉閣且無責，隨車安敢希。多慚德不感，知復是耶非。嘗蓄名山意，茲為世網牽。征途屢及此，初服已非然。日落青巖際，溪行綠筱邊。去舟乘月後，歸鳥息人前。數曲迷幽嶂，連圻觸暗泉。深林風緒結，遙夜客情懸。非梗胡為泛，無膏亦自煎。不知於役者，相樂在何年。故人宣城守，亦在江南偏。如何分虎竹，相與間山川。章綬胡為者，形骸非自然。含情津渡闊，倚望脰空延。遠近聞佳政，平生仰大賢。推心徒有屬，會面良無緣。目夕遵前渚，江村投暮煙。念行祗意默，懷遠豈言宣。委曲風波事，難為尺素傳。貴賤雖殊等，平生竊下風。雲泥勢已絕，山海納還通。忽嘆登龍者，翻將弔鶴同。琴詩猶可託，劍履獨成空。疇昔嘗論禮，興言每匪躬。人思崔琰議，朝掩祭遵公。作善神何酷，依仁命不融。天文虛北斗，人事罷南宮。上宰既傷舊，下流彌感衷。無恩報國士，徒欲問玄穹。祝史辭正，人神慶葉。福以德昭，享以誠接。六變雲備，百禮斯浹。祀事孔明，祚流萬葉。聖人合天德，洪覆在元元。每勞蒼生念，不以黃屋尊。興化俟群辟，擇賢守列藩。得人此為盛，諮嶽今復存。降鑑引君道，殷勤啟政門。容光無不照，有象必為言。成憲知所奉，致理歸其根。肅肅稟玄猷，煌煌戒朱軒。豈徒任遇重，兼爾宴錫繁。載聞勵臣節，持答明主恩。清秋髮高興，涼月復閒宵。光逐露華滿，情因水鏡搖。同時亦所見，異路無相招。美景向空盡，歡言隨事銷。忽聽金華作，誠如玉律調。南宮尚為後，東觀何其遼。名數雖雲隔，風期幸未遙。今來重餘餘論，懷此更終朝。疾風江上起，鼓怒揚煙埃。白晝晦如夕，洪濤聲若雷。投林鳥鎩羽，入浦魚曝鰓。瓦飛屋且發，帆快檣已摧。不知天地氣，何為此喧豗。萬年春，三朝日，上御明臺旅庭實。初瑞雪兮霏微，俄同雲兮蒙密。此時騷切陰風生，先過金殿有餘清。信宿嬋娟飛雪度，能使玉人俱掩。皓皓樓前月初白，紛紛陌上塵皆素。昨訝驕陽積數旬，始知和氣待迎新。匪惟在人利，曾是扶天意。天意豈雲遙，雪下不崇朝。皇情玩無，雪委方盈尺。草樹紛早榮，京坻宛先積。君恩誠謂何，歲稔復人和。預數斯箱慶，應如此雪多。朝冕旒兮載悅，想笞笠兮農節。倚瑤琴兮或歌，續薰風兮瑞雪。福浸昌，應尤盛，瑞雪年年常感聖。願以柏樑作，長為柳花詠。南土秋雖半，東湖草未黃。聊乘風日好，來泛芰荷香。蘭棹無勞速，菱歌不厭長。忽懷京洛去，難與共清光。平生屬良友，結綬望光輝。何知人事拙，相與宦情非。別路穿林盡，征帆際海歸。居然已多意，況復兩鄉違。日夜鄉山遠，秋風復此時。舊聞胡馬思，今聽楚猿悲。念別朝昏苦，懷歸歲月遲。壯圖空不息，常恐發如絲。落日催行舫，逶迤洲渚間。雖雲有物役，乘此更休閒。暝色生前浦，清暉發近山。中流澹容與，唯愛鳥飛還。江林多秀髮，雲日復相鮮。徵路那逢此，春心益渺然。興來祗自得，佳氣莫能傳。薄暮津亭下，餘花滿客船。嘗聞繼老聃，身退道彌耽。結宇倚青壁，疏泉噴碧潭。苔石隨人古，煙花寄酒酣。山光紛向夕，歸興杜城南。一作江南守，江林三四春。相鳴不及鳥，相樂喜關人。日守朱絲直，年催華髮新。淮陽只有臥，持此度芳辰。棲宿豈無意，飛飛更遠尋。長途未及半，中夜有遺音。月思關山笛，風號流水琴。空聲兩相應，幽感一何深。避繳歸南浦，離群叫北林。聯翩俱不定，憐爾越鄉心。高深不可厭，巡屬復來過。本與眾山絕，況茲韶景和。危樓入水倒，飛檻向空摩。雜樹緣青壁，樛枝掛綠蘿。潭清能徹底，魚樂好跳波。有象言雖具，無端思轉多。同懷不在此，孤賞欲如何。雲間有數鶴，撫翼意無違。曉日東田去，煙霄北渚歸。歡呼良自適，羅列好相依。遠集長江靜，高翔眾鳥稀。豈煩仙子馭，何畏野人機。卻念乘軒者，拘留不得飛。雲間有數鶴，撫翼意無違。曉日東田去，煙霄北渚歸。歡呼良自適，羅列好相依。遠集長江靜，高翔眾鳥稀。豈煩仙子馭，何畏野人機。卻念乘軒者，拘留不得飛。孤桐亦胡為，百尺傍無枝。疏陰不自覆，修幹欲何施。高岡地復迥，弱植風屢吹。凡鳥已相噪，鳳凰安得知。蘿蔦必有託，風霜不能落。酷在蘭將蕙，甘從葵與藿。運命雖為宰，寒暑自回薄。悠悠天地間，委順無不樂。良辰不可遇，心賞更蹉跎。終日塊然坐，有時勞者歌。庭前攬芳蕙，江上託微波。路遠無能達，憂情空復多。湘水吊靈妃，斑竹為情緒。漢水訪遊女，解佩欲誰與。同心不可見，異路空延佇。浦上青楓林，津傍白沙渚。行吟至落日，坐望只愁予。神物亦豈孤，佳期竟何許。木直幾自寇，石堅亦他攻。何言為用薄，而與火膏同。物類有固然，誰能取徑通。纖纖良田草，靡靡唯從風。日夜沐甘澤，春秋等芳叢。生性苟不夭，香臭誰為中。道家貴至柔，儒生何固窮。終始行一意，無乃過愚公。先達志其大，求息不約文。士伸在知己，已況仕於君。微誠夙所尚，細故不足雲。時來忽易失，事往良難分。顧念凡近姿，焉欲殊常勳。亦以行則是，豈必素有聞。千慮且猶失，萬緒何其紛。進士苟非黨，免相安得群。眾口金可鑠，孤心絲共棼。意忠仗朋信，語勇同敗軍。古劍徒有氣，幽蘭只自薰。高秩向所忝，於義如浮雲。千載一遭遇，往賢所至難。問餘奚為者，無階忽上摶。明聖不世出，翼亮非苟安。崇高自有配，孤陋何足幹。遇恩一時來，竊位三歲寒。誰謂誠不盡，知窮力亦殫。雖至負乘寇，初無挾術鑽。浩蕩出江湖，翻覆如波瀾。心傷不材樹，自念獨飛翰。徇義在匹夫，報恩猶一餐。況乃山海澤，效無毫髮端。內訟已慚沮，積毀今摧殘。胡為復惕息，傷鳥畏虛彈。解巾行作吏，尊酒謝離居。修竹含清景，華池澹碧虛。地將幽興愜，人與舊遊疏。林下紛相送，多逢長者車。歸去南江水，磷磷見底清。轉逢空闊處，聊洗滯留情。浦樹遙如待，江鷗近若迎。津途別有趣，況乃濯吾纓。湘岸多深林，青冥晝結陰。獨無謝客賞，況復賈生心。草色雖雲發，天光或未臨。江潭非所遇，為爾白頭吟。溪路日幽深，寒空入兩嶔。霜清百丈水，風落萬重林。夕鳥聯歸翼，秋猿斷去心。別離多遠思，況乃歲方陰。明發臨前渚，寒來淨遠空。水紋天上碧，日氣海邊紅。景物紛為異，人情賴此同。乘槎自有適，非欲破長風。溪流清且深，松石復陰臨。正爾可嘉處，胡為無賞心。我由不忍別，物亦有緣侵。自匪常行邁，誰能知此音。海燕何微眇，乘春亦暫來。豈知泥滓賤，祗見玉堂開。繡戶時雙入，華軒日幾回。無心與物競，鷹隼莫相猜。羽衛森森西向秦，山川歷歷在清晨。晴雲稍卷寒巖樹，宿雨能銷御路塵。聖德由來合天道，靈符即此應時巡。遣賢一一皆羈致，猶欲高深訪隱淪。南國更數世，北湖方十洲。天清華林苑，日晏景陽樓。果下回仙騎，津傍駐彩斿。鳧鷖喧鳳管，荷芰鬥龍舟。七子陪詩賦，千人和棹謳。應言在鎬樂，不讓橫汾秋。風俗因紓慢，江山成易由。駒王信不武，孫叔是無謀。佳氣日將歇，霸功誰與修。桑田東海變，麋鹿姑蘇遊。否運爭三國，康時劣九州。山雖幕府在，館豈豫章留。水澱還相閱，菱歌亦故遒。雄圖不足問，唯想事風流。屢別容華改，長愁意緒微。義將私愛隔，情與故人歸。薄宦無時賞，勞生有事機。離魂今夕夢，先繞舊林飛。鬼谷還成道，天台去學仙。行應松子化，留與世人傳。此地煙波遠，何時羽駕旋。當須一把袂，城郭共依然。海郡雄蠻落，津亭壯越臺。城隅百雉映，水曲萬家開。裡樹桄榔出，時禽翡翠來。觀風猶未盡，早晚使車回。雲嶂天涯盡，川途海縣窮。何言此地僻，忽與故人同。身負邦君弩，情紆御史驄。王程不我駐，離思逐秋風。徵驂稍靡靡，去國方遲遲。路繞南登岸，情搖北上旗。故人憐別日，旅雁逐歸時。歲晏無芳草，將何寄所思。山氣朝來爽，溪流日向清。遠心何處愜，閒棹此中行。叢桂林間待，群鷗水上迎。徒然適我願，幽獨為誰情。歸舟宛何處，正值楚江平。夕逗煙村宿，朝緣浦樹行。於役已彌歲，言旋今愜情。鄉郊尚千里，流目夏雲生。徵鞍窮郢路，歸棹入湘流。望鳥唯貪疾，聞猿亦罷愁。兩邊楓作岸，數處橘為洲。卻記從來意，翻疑夢裡遊。長林何繚繞，遠水復悠悠。盡日餘無見，為心那不愁。憶將親愛別，行為主恩酬。感激空如此，芳時屢已遒。江渚秋風至，他鄉離別心。孤雲愁自遠，一葉感何深。憂喜嘗同域，飛鳴忽異林。青山西北望，堪作白頭吟。軒掖殊清祕，才華固在斯。興因膏澤灑，情與惠風吹。所美應人譽，何私亦我儀。同聲感喬木，比翼謝長離。價以陸生減，賢慚鮑叔知。薄遊嘗獨愧，芳訊乃兼施。此夜金閨籍，伊人瓊樹枝。飛鳴復何遠，相顧幸媞媞。芳月盡離居，幽懷重起予。雖言春事晚，尚想物華初。遲日皦方照，高齋澹復虛。筍成林向密，花落樹應疏。贈鯉情無間，求鶯思有餘。暄妍不相待，含嘆欲焉如。橘柚南中暖，桑榆北地陰。何言榮落異，因見別離心。吾亦江鄉子，思歸夢寐深。聞君去水宿，結思渺雲林。牽綴從浮事，遲迴謝所欽。東南行舫遠，秋浦念猿吟。指途躋楚望，策馬傍荊岑。稍稍鬆篁入，泠泠澗谷深。觀奇逐幽映，歷險忘嶇嶔。上界投佛影，中天揚梵音。焚香懺在昔，禮足誓來今。靈異若有對，神仙真可尋。高僧聞逝者，遠俗是初心。蘚駁經行處，猿啼燕坐林。歸真已寂滅，留跡豈湮沉。法地自茲廣，何雲千萬金。出處各有在，何者為陸沉。幸無迫賤事，聊可祛迷襟。世路少夷坦，孟門未嶇嶔。多慚入火術，常惕履冰心。一跌不自保，萬全焉可尋。行行念歸路，眇眇惜光陰。浮生如過隙，先達已吾箴。敢忘丘山施，亦云年病侵。力衰在所養，時謝良不任。但憶舊棲息，願言遂窺臨。雲間日孤秀，山下面清深。蘿鳶自為幄，風泉何必琴。歸此老吾老，還當日千金。春令夙所奉，駕言遵此行。途中卻郡掾，林下招村氓。至邑無紛劇，來人但歡迎。豈伊念邦政，爾實在時清。短才濫符竹，弱歲起柴荊。再入江村道，永懷山藪情。矧逢陽節獻，默聽時禽鳴。跡與素心別，感從幽思盈。流芳日不待，夙志蹇無成。知命且何欲，所圖唯退耕。華簪極身泰，衰鬢慚木榮。苟得不可遂，吾其謝世嬰。端居正無緒，那復發秦箏。纖指傳新意，繁弦起怨情。天啟神龍生碧泉，泉水靈源浸迤延。飛龍已向珠潭出，積水仍將銀漢連。岸傍花柳看勝畫，浦上樓臺問是仙。我後元符從此得，方為萬歲壽圖川。第四十九卷石室先鳴者，金門待制同。操刀嘗願割，持斧竟稱雄。應敵兵初起，緣邊虜欲空。使車經隴月，征旆繞河風。忽枉兼金訊，非徒秣馬功。氣清蒲海曲，聲滿柏臺中。顧己塵華省，欣君震遠戎。明時獨匪報，嘗欲退微躬。薄宦晨昏闕，尊尊義取斯。窮愁年貌改，寂歷爾胡為。不諂詞多忤，無容禮益卑。微生尚何有，遠跡固其宜。思擾梁山曲，情遙越鳥枝。故園從海上，良友邈天涯。雲雨嘆一別，川原勞載馳。上慚伯樂顧，中負叔牙知。去國誠寥落，經途弊險巇。歲逢霜雪苦，林屬蕙蘭萎。欲贈幽芳歇，行悲舊賞移。一從關作限，兩見月成規。苒苒窮年籥，行行盡路岐。徵鞍稅北渚，歸帆指南垂。樹晚猶蔥蒨，江寒尚渺瀰。土風從楚別，山水入湘奇。石瀨相奔觸，煙林更蔽虧。層崖夾洞浦，輕舸泛澄漪。鬆筱行皆傍，禽魚動輒隨。惜哉邊地隔，不與故人窺。疇昔陪鵷鷺，朝陽振羽儀。來音雖寂寞，接景每逶迤。朝罷冥塵事，賓來話酒卮。邀歡逐芳草，結興選華池。及此風成嘆，何時霧可披。自憐無用者，誰念有情離。望美音容闊，懷賢夢想疲。因聲達霄漢，持拙守東陂。探祕孰雲遠，忘懷復爾同。日尋高深意，宛是神仙中。躋險構靈室，詭制非人功。潛洞黝無底，殊庭忽似夢。豈如武安鑿，自若茅山通。造物良有寄，嬉遊乃愜衷。猶希咽玉液，從此升雲空。咄咄共攜手，泠然且馭風。緬然萬里路，赫曦三伏時。飛走逃深林，流爍恐生疵。行李豈無苦，而我方自怡。肅事誠在公，拜慶遂及私。展力慚淺效，街恩感深慈。且欲湯火蹈，況無鬼神欺。朝發高山阿，夕濟長江湄。秋瘴寧我毒，夏水胡不夷。信知道存者，但問心所之。呂梁有出人，乃覺非虛詞。秋風入前林，蕭瑟鳴高枝。寂寞遊子思，寤嘆何人知。宦成名不立，志存歲已馳。五十而無聞，古人深所疵。平生去外飾，直道如不羈。未得操割效，忽復寒暑移。物情自古然，身退毀亦隨。悠悠滄江渚，望望白雲涯。露下霜且降，澤中草離披。蘭艾若不分，安用馨香為。庭蕪生白露，歲候感遐心。策蹇慚遠途，巢枝思故林。小人恐致寇，終日如臨深。魚鳥好自逸，池籠安所欽。掛冠東都門，採厥南山岑。議道誠愧昔，覽分還愜今。憮然憂成老，空爾白頭吟。場藿已成歲，園葵亦向陽。蘭時獨不偶，露節漸無芳。旨異菁為蓄，甘非蔗有漿。人多利一飽，誰復惜馨香。幸得不鋤去，孤苗守舊根。無心羨旨蓄，豈欲近名園。遇賞寧充佩，為生莫礙門。幽林芳意在，非是為人論。荷蓧旋江澳，銜杯餞霸陵。別前林鳥息，歸處海煙凝。風土鄉情接，雲山客念憑。聖朝巖穴選，應待鶴書徵。上苑春先入，中園花盡開。唯餘幽徑草，尚待日光催。松葉堪為酒，春來釀幾多。不辭山路遠，踏雪也相過。第五十卷閉閣幸無事，登樓聊永日。雲霞千里開，洲渚萬形出。澹澹澄江漫，飛飛度鳥疾。邑人半艫艦，津樹多楓橘。感別時已屢，憑眺情非一。遠懷不我同，孤興與誰悉。平生本單緒，邂逅承優秩。謬忝為邦寄，多慚理人術。駑鉛雖自勉，倉廩素非實。陳力倘無效，謝病從芝朮。潦收沙衍出，霜降天宇晶。伏檻一長眺，津途多遠情。思來江山外，望盡煙雲生。滔滔不自辨，役役且何成。我來颯衰鬢，孰雲飄華纓。櫪馬苦踡跼，籠禽念遐徵。歲陰向晼晚，日夕空屏營。物生貴得性，身累由近名。內顧覺今是，追嘆何時平。庭樹日衰颯，風霜未雲已。駕言遣憂思，乘興求相似。楚國茲故都，蘭臺有餘址。傳聞襄王世，仍立巫山祀。方此全盛時，豈無嬋娟子。色荒神女至，魂蕩宮觀啟。蔓草今如積，朝雲為誰起。寒露潔秋空，遙山紛在矚。孤頂乍修聳，微雲復相續。人茲賞地偏，鳥亦愛林旭。結念憑幽遠，撫躬曷羈束。仰霄謝逸翰，臨路嗟疲足。徂歲方暌攜，歸心亟躑躅。休閒倘有素，豈負南山曲。茲山鎮何所，及在澄湖陰。下有蛟螭伏，上與虹蜺尋。靈仙未始曠，窟宅何其深。雙闕出雲峙，三宮入煙沉。攀崖猶昔境，種杏非舊林。想像終古蹟，惆悵獨往心。紛吾嬰世網，數載忝朝簪。孤恨自靡託，量力況不任。多謝周身防，常恐橫議侵。豈匪鵷鴻列，惕如泉壑臨。迨茲刺江郡，來此滌塵襟。有趣逢樵客，忘懷狎野禽。棲閒義未果，用拙歡在今。願言答休命，歸事丘中琴。有時神物待聖人，去後湯還冷，來時樹亦春。今茲十月自東歸，羽旆逶迤上翠微。溫谷蔥蔥佳氣色，離宮奕奕葉光輝。臨渭川，近天邑，浴日溫泉覆在茲，群仙洞府那相及。吾君利物心，玄澤浸蒼黔。漸漬神湯無疾苦，薰歌一曲感人深。萬乘飛黃馬，千金狐白裘。正逢銀霰積，如向玉京遊。瑞色鋪馳道，花文拂彩旒。還聞吉甫頌，不共郢歌儔。江岫殊空闊，雲煙處處浮。上來群噪鳥，中去獨行舟。牢落誰相顧，逶迤日自愁。更將心問影，於役復何求。門緒公侯列，嬪風詩禮行。松蘿方有寄，桃李忽無成。劍去雙龍別，雛哀九鳳鳴。何言嶧山樹，還似半心生。永嘆芳魂斷，行看草露滋。二宗榮盛日，千古別離時。竟罷生芻贈，空留畫扇悲。容車候曉發，何歲是歸期。縞服紛相送，玄扃翳不開。更悲泉火滅，徒見柳車回。舊室容衣奠，新塋拱樹栽。唯應月照簟，潘岳此時哀。山檻憑南望，川途眇北流。遠林天翠合，前浦日華浮。萬井緣津渚，千艘咽渡頭。漁商多末事，耕稼少良疇。自守陳蕃榻，嘗登王粲樓。徒然騁目處，豈是獲心遊。向跡雖愚谷，求名異盜丘。息陰芳木所，空復越鄉憂。江流去朝宗，晝夜茲不捨。仲尼在川上，子牟存闕下。聖達有由然，孰是無心者。一郡苟能化，百城豈雲寡。愛禮誰為羊，戀主吾猶馬。感初時不載，思奮翼無假。閒宇常自閉，沉心何用寫。攬衣步前庭，登陴臨曠野。白水生迢遞，清風寄瀟灑。願言採芳澤，終朝不盈把。弱歲讀群史，抗跡追古人。被褐有懷玉，佩印從負薪。志合豈兄弟，道行無賤貧。孤根亦何賴，感激此為鄰。晚節從卑秩，岐路良非一。既聞持兩端，復見挾三術。木瓜誠有報，玉楮論無實。已矣直躬者，平生壯圖失。去去勿重陳，歸來茹芝朮。心累猶不盡，果為物外牽。偶因耳目好，復假丹青妍。嘗抱野間意，而迫區中緣。塵事固已矣，秉意終不遷。良工適我願，妙墨揮巖泉。變化合群有，高深侔自然。置陳北堂上，仿像南山前。靜無戶庭出，行已茲地偏。萱草憂可樹，合歡忿益蠲。所因本微物，況乃憑幽筌。言象會自泯，意色聊自宣。對玩有佳趣，使我心渺綿。元僚行上計，舉餞出林丘。忽望題輿遠，空思解榻遊。別筵鋪柳岸，徵棹倚蘆洲。獨嘆湘江水，朝宗向北流。記言聞直史，築室面層阿。豈不承明入，終雲幽意多。沉冥高士致，休浣故人過。前嶺遊氛滅，中林芳氣和。茲辰阻佳趣，望美獨如何。高齋復晴景，延眺屬清秋。風物動歸思，煙林生遠愁。紛吾自窮海，薄宦此中州。取路無高足，隨波適下流。歲華空冉冉，心曲且悠悠。坐惜芳時歇，胡然久滯留。定省榮君賜，來歸是晝遊。林鳥飛舊裡，園果讓新秋。枝長南庭樹，池臨北澗流。星霜屢爾別，蘭麝為誰幽。善積家方慶，恩深國未酬。棲棲將義動，安得久情留。滔滔大江水，天地相終始。經閱幾世人，復嘆誰家子。東望何悠悠，西來晝夜流。歲月既如此，為心那不愁。惟昔遷樂土，迨今已重世。陰慶荷先德，素風慚後裔。唯益梓桑恭，豈稟山川麗。於時初自勉，揆己無兼濟。瘠土資勞力，良書啟蒙蔽。一探石室文，再擢金門第。既起南宮草，復掌西掖制。過舉及小人，便蕃在中歲。亞司河海秩，轉牧江湖澨。勿謂符竹輕，但覺涓塵細。一麾尚雲忝，十駕宜求稅。心息已如灰，跡牽且為贅。忽捧天書委，將革海隅弊。朝聞循誠節，夕飲蒙瘴癘。義疾恥無勇，盜憎攻亦銳。葵藿是傾心，豺狼何反噬。履險甘所受，勞賢恧相曳。攬轡但荒服，循陔便私第。嘉慶始獲申，恩華復相繼。無庸我先舉，同事君猶滯。當推奉使績，且結拜親契。更延懷安旨，曾是慮危際。善謀雖若茲，至理焉可替。所仗有神道，況承明主惠。同方久厭俗，相與事遐討。及此雲山去，窅然巖徑好。疑入武陵源，如逢漢陰老。清諧欣有得，幽閒欻盈抱。我本玉階侍，偶訪金仙道。茲焉求卜築，所過皆神造。歲晚林始敷，日晏崖方杲。不種緣嶺竹，豈植臨潭草。即途可淹留，隨日成黼藻。期為靜者說，曾是終焉保。今為簡書畏，只令歸思浩。為郡久無補，越鄉空復深。苟能秉素節，安用叨華簪。卻步園畦裡，追吾野逸心。形骸拘俗吏，光景賴閒林。內訟誠知止，外言猶匪忱。成蹊謝李徑，衛足感葵陰。榮達豈不偉，孤生非所任。江城何寂歷，秋樹亦蕭森。下有北流水，上有南飛禽。我願從歸翼，無然坐自沉。君子體清尚，歸處有兼資。雖然經濟日，無忘幽棲時。卜居舊何所，休浣嘗來茲。岑寂罕人至，幽深獲我思。鬆澗聆遺風，蘭林覽餘滋。往事誠已矣，道存猶可追。遺子後黃金，作歌先紫芝。明德有自來，奕世皆秉彝。豈與磻溪老，崛起周太師。我心希碩人，逮此問元龜。怊悵既懷遠，沉吟亦省私。已雲寵祿過，況在華髮衰。軒蓋有迷復，丘壑無磷緇。感物重所懷，何但止足斯。鴻雁自北來，嗷嗷度煙景。常懷稻粱惠，豈憚江山永。小大每相從，羽毛當自整。雙鳧侶晨泛，獨鶴參宵警。為我更南飛，因書至梅嶺。歲陽亦頹止，林意日蕭摵。雲胡當此時，緬邁復為客。至愛孰能捨，名義來相迫。負德良不貲，輸誠靡所惜。一木逢廈構，纖塵願山益。無力主君恩，寧利客卿璧。去去榮歸養，憮然嘆行役。孔門太山下，不見登封時。徒有先王法，今為明主思。恩加萬乘幸，禮致一牢祠。舊宅千年外，光華空在茲。河漢非應到，汀洲忽在斯。仍逢帝樂下，如逐海槎窺。春賞時將換，皇恩歲不移。今朝遊宴所，莫比天泉池。蟬嘶玉樹枝，向夕惠風吹。幸入連宵聽，應緣飲露知。思深秋欲近，聲靜夜相宜。不是黃金飾，清香徒爾為。稽亭追往事，睢苑勝前聞。飛閣凌芳樹，華池落彩雲。藉草人留酌，銜花鳥赴群。向來同賞處，惟恨碧林曛。伊川與灞津，今日祓除人。豈似龍山上，還同湘水濱。衰顏憂更老，淑景望非春。禊飲豈吾事，聊將偶俗塵。試上江樓望，初逢山雨晴。連空青嶂合，向晚白雲生。俊美要殊觀，蕭條見遠情。情來不可極，日暮水流清。清切紫庭垂，葳蕤防露枝。色無玄月變，聲有惠風吹。高節人相重，虛心世所知。鳳凰佳可食，一去一來儀。與君嘗此志，因物復知心。遺我龍鍾節，非無玳瑁簪。幽素宜相重，雕華豈所任。為君安首飾，懷此代兼金。君有百鍊刃，堪斷七重犀。誰開太阿匣，持割武城雞。竟與尚書佩，遙應天子提。何時遇操宰，當使玉如泥。晨興步北林，蕭散一開襟。復見林上月，娟娟猶未沉。片雲自孤遠，叢筱亦清深。無事由來貴，方知物外心。我與文雄別，胡然邑吏歸。賢人安下位，鷙鳥欲卑飛。激節輕華冕，移官殉綵衣。羨君行樂處，從此拜庭闈。清迥江城月，流光萬里同。所思如夢裡，相望在庭中。皎潔青苔露，蕭條黃葉風。含情不得語，頻使桂華同。清風閶闔至，軒蓋承明歸。雲月愛秋景，林堂開夜扉。何言兼濟日，尚與宴私違。興逐蒹葭變，文因棠棣飛。人倫用忠孝，帝德已光輝。贈弟今為貴，方知陸氏微。時來不自意，宿昔謬樞衡。翊聖負明主，妨賢愧友生。罷歸猶右職，待罪尚南荊。政有留棠舊，風因繼組成。高軒問疾苦，烝庶荷仁明。衰廢時所薄，只言僚故情。將相有更踐，簡心良獨難。遠圖嘗畫地，超拜乃登壇。戎即崑山序，車同渤海單。義無中國費，情必遠人安。他日文兼武，而今慄且寬。自然來月窟，何用刺樓蘭。南至三冬晚，西馳萬里寒。封侯自有處，征馬去嘽嘽。函谷雖雲險，黃河已復清。聖心無所隔，空此置關城。嶙嶙故城壘，荒涼空戍樓。在德不在險，方知王道休。恩華逐芳歲，形勝兼韶月。中席傍魚潭，前山倚龍闕。花迎妙妓至，鳥避仙舟發。宴賞良在茲，再來情不歇。登郢屬歲陰，及宛懵所適。復聞東漢主，遣此南都跡。佳氣藹厥初，霸圖紛在昔。茲邦稱貴近，與世嘗薰赫。遭遇感風雲，變衰空草澤。不識鄧公樹，猶傳陰後石。驅馬歷闉闍，荊榛翳阡陌。事去物無象，感來心不懌。懷古對窮秋，興言傷遠客。眇默遵岐路，辛勤弊行役。雲雁號相呼，林麇走自索。顧憶徇書劍，未嘗安枕蓆。豈暇墨突黔，空持遼豕白。迷復期非遠，歸歟賞農隙。沿涉經大湖，湖流多行泆。決晨趨北渚，逗浦已西日。所適雖淹曠，中流且閒逸。瑰詭良復多，感見乃非一。廬山直陽滸，孤石當陰術。一水雲際飛，數峰湖心出。象類何交糾，形言豈深悉。且知皆自然，高下無相恤。理棹雖雲遠，飲冰寧有惜。況乃佳山川，怡然傲潭石。奇峰岌前轉，茂樹隈中積。猿鳥聲自呼，風泉氣相激。目因詭容逆，心與清暉滌。紛吾謬執簡，行郡將移檄。即事聊獨歡，素懷豈兼適。悠悠詠靡監，庶以窮日夕。靈境信幽絕，芳時重暄妍。再來及茲勝，一遇非無緣。萬木柔可結，千花敷欲然。鬆間鳴好鳥，竹下流清泉。石壁開精舍，金光照法筵。真空本自寂，假有聊相宣。復此灰心者，仍追巢頂禪。簡書雖有畏，身世亦相捐。東土淹龍駕，西人望翠華。山川祗詢物，宮觀豈為家。十月回星斗，千官捧日車。洛陽無怨思，巡幸更非賒。馳道當河陝，陳詩問國風。川原三晉別，襟帶兩京同。後殿函關盡，前旌闕塞通。行看洛陽陌，光景麗天中。清洛象天河，東流形勝多。朝來逢宴喜，春盡卻妍和。泉鮪歡時躍，林鶯醉裡歌。賜恩頻若此，為樂奈人何。旬雨不愆期，由來自若時。爾無言郡政，吾豈欲天欺。常念涓塵益，惟歡草樹滋。課成非所擬，人望在東菑。雲雨俱行罷，江天已洞開。炎氛霽後滅，邊緒望中來。作驥君垂耳，為魚我曝鰓。更憐湘水賦，還是洛陽才。賈生流寓日，揚子寂寥時。在物多相背，唯君獨見思。漁為江上曲，雪作郢中詞。忽枉兼金訊，長懷伐木詩。荷葉生幽渚，芳華信在茲。朝朝空此地，采采欲因誰。但恐星霜改，還將蒲稗衰。懷君美人別，聊以贈心期。未央鐘漏晚，仙宇藹沉沉。武衛千廬合，嚴扃萬戶深。左掖知天近，南窗見月臨。樹搖金掌露，庭徙玉樓陰。他日聞更直，中宵屬所欽。聲華大國寶，夙夜近臣心。逸興乘高閣，雄飛在禁林。寧思竊抃者，情發為知音。陟鄰初稟訓，獻策幸逢時。朝列且雲忝，君恩復若茲。庭闈際海曲，軺傳荷天慈。顧己歡烏鳥，聞君泣素絲。才明應主召，福善豈神欺。但願白心在，終然涅不淄。宅生惟海縣，素業守郊園。中覽霸王說，上徼明主恩。一行罷蘭徑，數載歷金門。既負潘生拙，俄從周任言。逶迤戀軒陛，蕭散反丘樊。舊徑稀人跡，前池耗水痕。並看芳樹老，唯覺敝廬存。自我棲幽谷，逢君翳覆盆。孟軻應有命，賈誼得無冤。江上行傷遠，林間偶避喧。地偏人事絕，時霽鳥聲繁。獨善心俱閉，窮居道共尊。樂因南澗藻，憂豈北堂萱。幽意加投漆，新詩重贈軒。平生徇知己，窮達與君論。漢相推人傑，殷宗伐鬼方。還聞出將重，坐見即戎良。上策應為豫，中權且用光。令申兵氣倍，威憺虜魂亡。樹比公孫大，城如道濟長。夏雲登隴首，秋露泫遼陽。武德舒宸眷，文思餞樂章。感恩身既許，激節膽猶嘗。祖帳傾朝列，軍麾駐道傍。詩人何所詠，尚父欲鷹揚。祗役已雲久，乘閒返服初。塊然屏塵事，幽獨坐林閭。清曠前山遠，紛喧此地疏。喬木凌青靄，修篁媚綠渠。耳和繡翼鳥，目暢錦鱗魚。寂寞心還間，飄颻體自虛。興來命旨酒，臨罷閱仙書。但樂多幽意，寧知有譭譽。尚想爭名者，誰雲要路居。都忘下流嘆，傾奪竟何如。三年一上計，萬國趨河洛。課最力已陳，賞延恩復博。垂衣深共理，改瑟其鹹若。首路回竹符，分鑣揚木鐸。戒程有攸往，詔餞無淹泊。昭晰動天文，殷勤在人瘼。持久望茲念，克終期所託。行矣當自強，春耕庶秋獲。眷言感忠義，何有間山川。徇節今如此，離情空復然。皇心在勤恤，德澤委昭宣。周月成功後，明年或勞還。賢王有池館，明主賜春遊。淑氣林間發，恩光水上浮。徒慚和鼎地，終謝巨川舟。皇澤空如此，輕生莫可酬。奼女矜容色，為花不讓春。既爭芳意早，誰待物華真。葉作參差發，枝從點綴新。自然無限態，長在豔陽晨。離別念同嬉，芬榮欲共持。獨攀南國樹，遙寄北風時。林惜迎春早，花愁去日遲。還聞折梅處，更有棣華詩。棠棣聞餘興，烏衣有舊遊。門前杜城陌，池上曲江流。暇日嘗繁會，清風詠阻修。始知西峙嶽，同氣此相求。穿築非求麗，幽閒欲寄情。偶懷因壤石，真意在蓬瀛。苔益山文古，池添竹氣清。從茲果蕭散，無事亦無營。林居逢歲晏，遇物使情多。蘅茝不時與，芬榮奈汝何。更憐籬下菊，無如鬆上蘿。因依自有命，非是隔陽和。家在湘源住，君今海嶠行。經過正中道，相送倍為情。心逐書郵去，形隨世網嬰。因聲謝遠別，緣義不緣名。萬乘華山下，千巖雲漢中。靈居雖窅密，睿覽忽玄同。日月臨高掌，神仙仰大風。攢峰勢岌岌，翊輦氣雄雄。揆物知幽贊，銘勳表聖衷。會應陪玉檢，來此告成功。孟月攝提貞，乘時我後徵。晨嚴九折度，暮戒六軍行。日御馳中道，風師卷太清。戈鋋林表出，組練雪間明。動植希皇豫，高深奉睿情。陪遊七聖列，望幸百神迎。氣色煙猶喜，恩光草尚榮。之罘稱萬歲，今此復同聲。徵驂入雲壑，始憶步金門。通籍微軀幸，歸途明主恩。匪唯徇行役，兼得慰晨昏。是節暑雲熾，紛吾心所尊。海縣且悠緬，山郵日駿奔。徒知惡囂事，未暇息陰論。嶢武經陳跡，衡湘指故園。水聞南澗險，煙望北林繁。遠靄千巖合，幽聲百籟喧。陰泉夏猶凍，陽景晝方暾。懿此高深極，徒令夢想存。盛明期有報，長往復奚言。披軒肆流覽，雲壑見深重。空水秋彌淨，林煙晚更濃。坐隅分洞府，檐際列群峰。窈窕生幽意，參差多異容。還慚大隱跡，空想列仙蹤。賴此升攀處，蕭條得所從。纖纖折楊柳，持此寄情人。一枝何足貴，憐是故園春。遲景那能久，流芳不及新。更愁征戍客，鬢老邊城塵。倉庚昨歸候，陽鳥今去時。感物遽如此，勞生安可思。養真無上格，圖進豈前期。清節往來苦，壯容離別衰。盛明非不遇，弱操自雲私。孤楫清川泊，征衣寒露滋。風朝津樹落，日夕嶺猿悲。牽役而無悔，坐愁只自怡。當須報恩已，終爾謝塵緇。山祇亦望幸，雲雨見靈心。嶽館逢朝霽，關門解宿陰。鹹京天上近，情渭日邊臨。我武因冬狩，何言是即禽。仙禁生紅藥，微芳不自持。幸因清切地，還遇豔陽時。名見桐君籙，香聞鄭國詩。孤根若可用，非直愛華滋。蜀嚴化已久，沉冥空所思。嘗聞賣卜處，猶憶下簾時。驅傳應經此，懷賢倘問之。歸來說往事，歷歷偶心期。家受專門學，人稱入室賢。劉楨徒有氣，管輅獨無年。謫去長沙國，魂歸京兆阡。從茲匣中劍，埋沒罷沖天。江水天連色，無涯淨野氛。微明岸傍樹，凌亂渚前雲。舉棹形徐轉，登艫意漸分。渺茫從此去，空復惜離群。湘流繞南嶽，絕目轉青青。懷祿未能已，瞻途屢所經。煙嶼宜春望，林猿莫夜聽。永路日多緒，孤舟天覆冥。浮沒從此去，嗟嗟勞我形。忽對林亭雪，瑤華處處開。今年迎氣始，昨夜伴春回。玉潤窗前竹，花繁院裡梅。東郊齋祭所，應見五神來。江路與天連，風帆何淼然。遙林浪出沒，孤舫鳥聯翩。常愛千鈞重，深思萬事捐。報恩非徇祿，還逐賈人船。日暮荒亭上，悠悠旅思多。故鄉臨桂水，今夜渺星河。暗草霜華髮，空亭雁影過。興來誰與晤，勞者自為歌。大君畢能事，端扆樂成功。運與千齡合，歡將萬國同。漢酺歌聖酒，韶樂舞薰風。河洛榮光遍，雲煙喜氣通。春華頓覺早，天澤倍知崇。草木畢沾被，猶言不在躬。嵩嶽神惟降，汾川鼎氣雄。生才作霖雨，繼代有清通。天下稱賢相，朝端挹至公。自家來佐國，移孝入為忠。霜露多前感，丘園想舊風。扈巡過晉北，問俗到河東。便道恩華降，還鄉禮教崇。野尊延故老，朝服見兒童。上帝臨下，鑑亦有光。孰雲陰騭，惟聖克彰。六月徂暑，四郊愆陽。我後其勤，告於壇場。精意允溢，群靈鼓舞。蔚兮朝雲，沛然時雨。雨我原田，亦既有年。燭龍煌煌，明宗報祀。於以助之，天人帝子。聞詩有訓，國風茲始。郡庭日休暇，湖曲邀勝踐。樂職在中和，靈心挹上善。乘流坐清曠，舉目眺悠緬。林與西山重，雲因北風捲。晶明畫不逮，陰影鏡無辨。晚秀復芬敷，秋光更遙衍。萬族紛可佳，一遊豈能展。羈孤忝邦收，顧己非時選。樑公世不容，長孺心亦褊。永念出籠摯，常思退疲蹇。歲徂風露嚴，日恐蘭苕剪。佳辰不可得，良會何其鮮。罷興還江城，閉關聊自遣。絕頂有懸泉，喧喧出煙杪。不知幾時歲，但見無昏曉。閃閃青崖落，鮮鮮白日皎。灑流溼行雲，濺沫驚飛鳥。雷吼何噴薄，箭馳入窈窕。昔聞山下蒙，今乃林巒表。物情有詭激，坤元曷紛矯。默然置此去，變化誰能了。