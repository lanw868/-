清明時節雨紛紛，路上行人慾斷魂。借問酒家何處有，牧童遙指杏花村。遠上寒山石徑斜，白雲生處有人家。停車坐愛楓林晚，霜葉紅於二月花。折戟沉沙鐵未銷，自將磨洗認前朝。東風不與周郎便，銅雀春深鎖二喬。千里鶯啼綠映紅，水村山郭酒旗風。南朝四百八十寺，多少樓臺煙雨中。煙籠寒水月籠沙，夜泊秦淮近酒家。商女不知亡國恨，隔江猶唱後庭花。紅燭秋光冷畫屏，輕羅小扇撲流螢。天階夜色涼如水，坐看牽牛織女星。青山隱隱水遙遙，秋盡江南草木凋。二十四橋明月夜，玉人何處教吹簫？青山隱隱水迢迢，秋盡江南草未凋。二十四橋明月夜，玉人何處教吹簫。勝敗兵家事不期，包羞忍恥是男兒。?江東子弟多才俊，捲土重來未可知。落魄江湖載酒行，楚腰纖細掌中輕。十年一覺揚州夢，贏得青樓薄倖名。道泰時還泰，時來命不來。何當離城市，高臥博山隈。落魄江南載酒行，楚腰腸斷掌中輕。十年一覺揚州夢，佔得青樓薄倖名。江涵秋影雁初飛，與客攜壺上翠微。塵世難逢開口笑，菊花須插滿頭歸。但將酩酊酬佳節，不用登臨恨落暉。古往今來只如此，牛山何必獨沾衣。繁華事散逐香塵，流水無情草自春。日暮東風怨啼鳥，落花猶似墜樓人。君為豫章姝，十三才有餘。翠茁鳳生尾，丹葉蓮含跗。高閣倚天半，章江聯碧虛。此地試君唱，特使華筵鋪。主人顧四座，始訝來踟躕。吳娃起引贊，低徊映長裾。雙鬟可高下，才過青羅襦。盼盼乍垂袖，一聲雛鳳呼。繁弦迸關紐，塞管裂圓蘆。眾音不能逐，嫋嫋穿雲衢。主人再三嘆，謂言天下殊。贈之天馬錦，副以水犀梳。龍沙看秋浪，明月遊朱湖。自此每相見，三日已為疏。玉質隨月滿，豔態逐春舒。絳脣漸輕巧，雲步轉虛徐。旌旆忽東下，笙歌隨舳艫。霜凋謝樓樹，沙暖句溪蒲。身外任塵土，樽前極歡娛。飄然集仙客，諷賦欺相如。聘之碧瑤珮，載以紫雲車。洞閉水聲遠，月高蟾影孤。爾來未幾歲，散盡高陽徒。洛城重相見，婥婥為當壚。怪我苦何事，少年垂白鬚。朋遊今在否，落拓更能無。門館慟哭後，水雲秋景初。斜日掛衰柳，涼風生座隅。灑盡滿襟淚，短歌聊一書。銀燭秋光冷畫屏，輕羅小扇撲流螢。天街夜色涼如水，臥看牽牛織女星。雲階月地一相過，未抵經年別恨多。最恨明朝洗車雨，不教回腳渡天河。眼前迎送不曾休，相續輪蹄似水流。門外若無南北路，人間應免別離愁。蘇秦六印歸何日？潘岳雙毛去值秋。莫怪分襟銜淚語，十年耕釣憶滄洲。樓倚霜樹外，鏡天無一毫。南山與秋色，氣勢兩相高。千里鶯啼綠映江，水村山郭酒旗風。南朝四百八十寺，多少樓臺煙雨中。小院無人雨長苔，滿庭修竹間疏槐。春愁兀兀成幽夢，又被流鶯喚醒來。金河秋半虜弦開，雲外驚飛四散哀。仙掌月明孤影過，長門燈暗數聲來。須知胡騎紛紛在，豈逐春風一一回。莫厭瀟湘少人處，水多菰米岸莓苔。熱去解鉗釱，飄蕭秋半時。微雨池塘見，好風襟袖知。發短梳未足，枕涼閒且欹。平生分過此，何事不參差。旅館無良伴，凝情自悄然。寒燈思舊事，斷雁警愁眠。遠夢歸侵曉，家書到隔年。滄江好煙月，門系釣魚船。杜秋，金陵女也。年十五為李錡妾。後錡叛滅，籍之入宮，有寵於景陵。穆宗即位，命秋為皇子傅姆，皇子壯，封漳王。鄭注用事，誣丞相欲去己者，指王為根，王被罪廢削，秋因賜歸故鄉。予過金陵，感其窮且老，為之賦詩。京江水清滑，生女白如脂。其間杜秋者，不勞朱粉施。老濞即山鑄，後庭千雙眉。秋持玉斝醉，與唱金縷衣。勸君莫惜金縷衣，勸君須惜少年時。花開堪折直須折，莫待無花空折枝。李錡長唱此辭。濞即白首叛，秋亦紅淚滋。吳江落日渡，灞岸綠楊垂。聯裾見天子，盼眄獨依依。椒壁懸錦幕，鏡奩蟠蛟螭。低鬟認新寵，窈嫋復融怡。月上白璧門，桂影涼參差。金階露新重，閒捻紫簫吹。晉書：盜開涼州張駿冢，得紫玉簫。莓苔夾城路，南苑雁初飛。紅粉羽林仗，獨賜辟邪旗。歸來煮豹胎，饜飫不能飴。咸池升日慶，銅雀分香悲。雷音後車遠，事往落花時。燕禖得皇子，壯發綠緌緌。畫堂授傅姆，天人親捧持。虎睛珠絡褓，金盤犀鎮帷。長楊射熊羆，武帳弄啞咿。漸拋竹馬劇，稍出舞雞奇。嶄嶄整冠佩，侍宴坐瑤池。眉宇儼圖畫，神秀射朝輝。一尺桐偶人，江充知自欺。王幽茅土削，秋放故鄉歸。觚稜拂斗極，回首尚遲遲。四朝三十載，似夢復疑非。潼關識舊吏，吏發已如絲。卻喚吳江渡，舟人那得知。歸來四鄰改，茂苑草菲菲。清血灑不盡，仰天知問誰。寒衣一匹素，夜借鄰人機。我昨金陵過，聞之為噓唏。自古皆一貫，變化安能推。夏姬滅兩國，逃作巫臣姬。西子下姑蘇，一舸逐鴟夷。織室魏豹俘，作漢太平基。誤置代籍中，兩朝尊母儀。光武紹高祖，本系生唐兒。珊瑚破高齊，作婢舂黃糜。蕭後去揚州，突厥為閼氏。女子固不定，士林亦難期。射鉤後呼父，釣翁王者師。無國要孟子，有人毀仲尼。秦因逐客令，柄歸丞相斯。安知魏齊首，見斷簀中屍。給喪蹶張輩，廊廟冠峨危。珥貂七葉貴，何妨我虜支。蘇武卻生返，鄧通終死飢。主張既難測，翻覆亦其宜。地盡有何物？天外復何之？指何為而捉？足何為而馳？耳何為而聽？目何為而窺？己身不自曉，此外何思惟。因傾一樽酒，題作杜秋詩。愁來獨長詠，聊可以自怡。前年鬢生雪，今年須帶霜。時節序鱗次，古今同雁行。甘英窮四海，四萬到洛陽。東南我所見，北可計幽荒。中畫一萬國，角角棋佈方。地頑壓不穴，天迥老不僵。屈指百萬世，過如霹靂忙。人生落其內，何者為彭殤？促束自繫縛，儒衣寬且長。旗亭雪中過，敢問當壚娘。我愛李侍中，摽摽七尺強。白羽八札弓，髀壓綠檀槍。風前略橫陣，紫髯分兩傍。淮西萬虎士，怒目不敢當。功成賜宴麟德殿，猿超鶻掠廣球場。三千宮女側頭看，相排踏碎雙明璫。旌竿幖幖旗，意氣橫鞭歸故鄉。我愛朱處士，三吳當中央。罷亞百頃稻，西風吹半黃。尚可活鄉里，豈惟滿囷倉。後嶺翠撲撲，前溪碧泱泱。霧曉起鳧雁，日晚下牛羊。叔舅欲飲我，社甕爾來嘗。伯姊子欲歸，彼亦有壺漿。西阡下柳塢，東陌繞荷塘。姻親骨肉舍，煙火遙相望。太守政如水，長官貪似狼。徵輸一雲畢，任爾自存亡。我昔造其室，羽儀鸞鶴翔。交橫碧流上，竹映琴書床。出語無近俗，堯舜禹武湯。問今天子少，誰人為棟樑。我曰天子聖，晉公提紀綱。聯兵數十萬，附海正誅滄。謂言大義不小義，取易卷席如探囊。犀甲吳兵鬥弓弩，蛇矛燕戟馳鋒芒。豈知三載凡百戰，鉤車不得望其牆。答雲此山外，有事同胡羌。誰將國伐叛，話與釣魚郎。溪南重回首，一徑出修篁。爾來十三歲，斯人未曾忘。往往自撫己，淚下神蒼茫。御史詔分洛，舉趾何猖狂。闕下諫官業，拜疏無文章。尋僧解憂夢，乞酒緩愁腸。豈為妻子計，未去山林藏。平生五色線，願補舜衣裳。絃歌教燕趙，蘭芷浴河湟。腥羶一掃灑，凶狠皆披攘。生人但眠食，壽域富農桑。孤吟志在此，自亦笑荒唐。江郡雨初霽，刀好截秋光。池邊成獨酌，擁鼻菊枝香。醺酣更唱太平曲，仁聖天子壽無疆。清時有味是無能，閒愛孤雲靜愛僧。欲把一麾江海去，樂遊原上望昭陵。君為豫章姝，十三才有餘。翠茁鳳生尾，丹葉蓮含跗。高閣倚天半，章江聯碧虛。此地試君唱，特使華筵鋪。主人顧四座，始訝來踟躕。吳娃起引贊，低徊映長裾。雙鬟可高下，才過青羅襦。盼盼乍垂袖，一聲雛鳳呼。繁弦迸關紐，塞管裂圓蘆。眾音不能逐，嫋嫋穿雲衢。主人再三嘆，謂言天下殊。贈之天馬錦，副以水犀梳。龍沙看秋浪，明月遊朱湖。自此每相見，三日已為疏。玉質隨月滿，豔態逐春舒。絳脣漸輕巧，雲步轉虛徐。旌旆忽東下，笙歌隨舳艫。霜凋謝樓樹，沙暖句溪蒲。身外任塵土，樽前極歡娛。飄然集仙客，諷賦欺相如。聘之碧瑤珮，載以紫雲車。洞閉水聲遠，月高蟾影孤。爾來未幾歲，散盡高陽徒。洛城重相見，婥婥為當壚。怪我苦何事，少年垂白鬚。朋遊今在否，落拓更能無。門館慟哭後，水雲秋景初。斜日掛衰柳，涼風生座隅。灑盡滿襟淚，短歌聊一書。高文會隋季，提劍徇天意。扶持萬代人，步驟三皇地。聖雲繼之神，神仍用文治。德澤酌生靈，沉酣薰骨髓。旄頭騎箕尾，風塵薊門起。胡兵殺漢兵，屍滿咸陽市。宣皇走豪傑，談笑開中否。肅宗也。蟠聯兩河間，燼萌終不彌。號為精兵處，齊蔡燕趙魏。合環千里疆，爭為一家事。逆子嫁虜孫，西鄰聘東里。急熱同手足，唱和如宮徵。法制自作為，禮文爭僭擬。壓階螭鬥角，畫屋龍交尾。署紙日替名，分財賞稱賜。刳隍欦萬尋，繚垣疊千雉。誓將付孱孫，血絕然方已。九廟仗神靈，四海為輸委。如何七十年，汗赩含羞恥？韓彭不再生，英衛皆為鬼。凶門爪牙輩，穰穰如兒戲。累聖但日籲，閫外將誰寄？屯田數十萬，堤防常懾惴。急徵赴軍須，厚賦資凶器。因隳畫一法，且逐隨時利。流品極蒙尨，網羅漸離弛。夷狄日開張，黎元愈憔悴。邈矣遠太平，蕭然盡煩費。至於貞元末，風流恣綺靡。艱極泰循來，元和聖天子。元和聖天子，英明湯武上。茅茨覆宮殿，封章綻帷帳。伍旅拔雄兒，夢卜庸真相。勃雲走轟霆，河南一平蕩。繼於長慶初，燕趙終舁強。攜妻負子來，北闕爭頓顙。故老撫兒孫，爾生今有望。茹鯁喉尚隘，負重力未壯。坐幄無奇兵，吞舟漏疏網。骨添薊垣沙，血漲滹沱浪。祗雲徒有徵，安能問無狀。一日五諸侯，奔亡如鳥往。取之難梯天，失之易反掌。蒼然太行路，翦翦還榛莽。關西賤男子，誓肉虜杯羹。請數擊虜事，誰其為我聽。蕩蕩乾坤大，曈曈日月明。叱起文武業，可以豁洪溟。安得封域內，長有扈苗徵。七十里百里，彼亦何嘗爭。往往念所至，得醉愁甦醒。韜舌辱壯心，叫閽無助聲。聊書感懷韻，焚之遺賈生。昔子來陵陽，時當苦炎熱。我雖在金臺，頭角長垂折。奉披塵意驚，立語平生豁。寺樓最騫軒，坐送飛鳥沒。一樽中夜酒，半破前峰月。煙院鬆飄蕭，風廊竹交戛。時步郭西南，繚徑苔圓折。好鳥響丁丁，小溪光汃汃。籬落見娉婷，機絲弄啞軋。煙溼樹姿嬌，雨餘山態活。仲秋往歷陽，同上牛磯歇。大江吞天去，一練橫坤抹。千帆美滿風，曉日殷鮮血。歷陽裴太守，襟韻苦超越。鞔鼓畫麒麟，看君擊狂節。離袖颭應勞，恨粉啼還咽。明年忝諫官，綠樹秦川闊。子提健筆來，勢若夸父渴。九衢林馬撾，千門織車轍。秦臺破心膽，黥陣驚毛髮。子既屈一鳴，餘固宜三刖。慵憂長者來，病怯長街喝。僧爐風雪夜，相對眠一褐。暖灰重擁瓶，曉粥還分鉢。青雲馬生角，黃州使持節。秦嶺望樊川，祗得回頭別。商山四皓祠，心與摴蒱說。大澤蒹葭風，孤城狐兔窟。且復考詩書，無因見簪笏。古訓屹如山，古風冷刮骨。周鼎列瓶罌，荊璧橫拋摋。力盡不可取，忽忽狂歌發。三年未為苦，兩郡非不達。秋浦倚吳江，去楫飛青鶻。溪山好畫圖，洞壑深閨闥。竹岡森羽林，花塢團宮纈。景物非不佳，獨坐如韝紲。丹鵲東飛來，喃喃送君札。呼兒旋供衫，走門空踏襪。手把一枝物，桂花香帶雪。喜極至無言，笑餘翻不悅。人生直作百歲翁，亦是萬古一瞬中。我欲東召龍伯翁，上天揭取北斗柄。蓬萊頂上斡海水，水盡到底看海空。月於何處去？日於何處來？跳丸相趁走不住，堯舜禹湯文武周孔皆為灰。酌此一杯酒，與君狂且歌。離別豈足更關意，衰老相隨可奈何！自是尋春去較遲，不須惆悵怨芳時。狂風落盡深紅色，綠葉成陰子滿枝。自恨尋芳到已遲，往年曾見未開時。如今風擺花狼藉，綠葉成陰子滿枝。：狂風落盡深紅色，綠葉成陰子滿枝。菱透浮萍綠錦池，夏鶯千囀弄薔薇。盡日無人看微雨，鴛鴦相對浴紅衣。雨過一蟬噪，飄蕭鬆桂秋。青苔滿階砌，白鳥故遲留。暮靄生深樹，斜陽下小樓。誰知竹西路，歌吹是揚州。六朝文物草連空，天淡雲閒今古同。鳥去鳥來山色裡，人歌人哭水聲中。深秋簾幕千家雨，落日樓臺一笛風。惆悵無日見范蠡，參差煙樹五湖東。連雲接塞添迢遞，灑幕侵燈送寂寥。一夜不眠孤客耳，主人窗外有芭蕉。淮陽多病偶求歡，客袖侵霜與燭盤。砌下梨花一堆雪，明年誰此憑闌干。兩葉愁眉愁不開，獨含惆悵上層臺。碧雲空斷雁行處，紅葉已凋人未來。塞外音書無資訊，道傍車馬起塵埃。功名待寄凌煙閣，力盡遼城不肯回。隻影隨驚雁，單棲鎖畫籠。向春羅袖薄，誰念舞臺風？前山極遠碧雲合，清夜一聲《白雪》微。欲寄相思千里月，溪邊殘照雨霏霏。賤子本幽慵，多為雋賢侮。得州荒僻中，更值連江雨。一褐擁秋寒，小窗侵竹塢。濁醪氣色嚴，皤腹瓶罌古。酣酣天地寬，恍恍嵇劉伍。但為適性情，豈是藏鱗羽。一世一萬朝，朝朝醉中去。鏡弄白髭鬚，如何作老夫。浮生長勿勿，兒小且嗚嗚。忍過事堪喜，泰來憂勝無？治平心徑熟，不遣有窮途。輕盈照溪水，掩斂下瑤臺。妒雪聊相比，欺春不逐來。偶同佳客見，似為凍醪開。若在秦樓畔，堪為弄玉媒。豈君心的的，嗟我淚涓涓。綿羽啼來久，錦鱗書未傳。獸爐凝冷焰，羅幕蔽晴煙。自是求佳夢，何須訝晝眠？昔事文皇帝，叨官在諫垣。奏章為得地，齚齒負明恩。金虎知難動，毛釐亦恥言。撩頭雖欲吐，到口卻成吞。照膽常懸鏡，窺天自戴盆。周鍾既窕槬，黥陣亦瘢痕。鳳闕觚稜影，仙盤曉日暾。雨晴文石滑，風暖戟衣翻。每慮號無告，長憂駭不存。隨行唯跼蹐，出語但寒暄。宮省咽喉任，戈矛羽衛屯。光塵皆影附，車馬定西奔。億萬持衡價，錙銖挾契論。堆時過北斗，積處滿西園。接棹隋河溢，連蹄蜀棧刓。漉空滄海水，搜盡卓王孫。鬥巧猴雕刺，誇趫索掛跟。狐威假白額，梟嘯得黃昏。馥馥芝蘭圃，森森枳棘藩。吠聲嗾國猘，公議怯膺門。竄逐諸丞相，蒼茫遠帝閽。一名為吉士，誰免吊湘魂。間世英明主，中興道德尊。昆岡憐積火，河漢注清源。川口堤防決，陰車鬼怪掀。重雲開朗照，九地雪幽冤。我實剛腸者，形甘短褐髡。曾經觸蠆尾，猶得憑熊軒。杜若芳洲翠，嚴光釣瀨喧。溪山侵越角，封壤盡吳根。客恨縈春細，鄉愁壓思繁。祝堯千萬壽，再拜揖餘樽。細腰宮裡露桃新，脈脈無言幾度春。至竟息亡緣底事？可憐金谷墮樓人。三十六宮秋夜深，昭陽歌斷信沈沈。唯應獨伴陳皇后，照見長門望幸心。彎弓征戰作男兒，夢裡曾經與畫眉。幾度思歸還把酒，拂雲堆上祝明妃。元載相公曾借箸，憲宗皇帝亦留神。旋見衣冠就東市，忽遺弓劍不西巡。牧羊驅馬雖戎服，白髮丹心盡漢臣。唯有涼州歌舞曲，流傳天下樂閒人。娉娉嫋嫋十三餘，豆蔻梢頭二月初。春風十里揚州路，捲上珠簾總不如。多情卻似總無情，唯覺尊前笑不成。蠟燭有心還惜別，替人垂淚到天明。南陵水面漫悠悠，風緊雲輕欲變秋。正是客心孤回處，誰家紅袖憑江樓？娉娉褭褭十三餘，豆蔻梢頭二月初。春風十里揚州路，捲上珠簾總不如。多情卻似總無情，唯覺尊前笑不成。蠟燭有心還惜別，替人垂淚到天明。千秋佳節名空在，承露絲囊世已無。唯有紫苔偏稱意，年年因雨上金鋪。千秋令節名空在，承露絲囊世已無。唯有紫苔偏得意，年年因雨上金鋪。宛溪垂柳最長枝，曾被春風盡日吹。不堪攀折猶堪看，陌上少年來自遲。蕭蕭山路窮秋雨，淅淅溪風一岸蒲。為問寒沙新到雁，來時還下杜陵無？弄水亭前溪，颭灩翠綃舞。綺席草芊芊，紫嵐峰伍伍。螭蟠得形勢，翬飛如軒戶。一鏡奩曲堤，萬丸跳猛雨。檻前燕雁棲，枕上巴帆去。叢筠侍修廊，密蕙媚幽圃。杉樹碧為幢，花駢紅作堵。停樽遲晚月，咽咽上幽渚。客舟耿孤燈，萬里人夜語。漫流罥苔槎，飢鳧晒雪羽。玄絲落鉤餌，冰鱗看吞吐。斷霓天帔垂，狂燒漢旗怒。曠朗半秋曉，蕭瑟好風露。光潔疑可攬，欲以襟懷貯。幽抱吟九歌，羈情思湘浦。四時皆異狀，終日為良遇。小山浸石稜，撐舟入幽處。孤歌倚桂巖，晚酒眠鬆塢。紆餘帶竹村，蠶鄉足砧杵。塍泉落環珮，畦苗差纂組。風俗知所尚，豪強恥孤侮。鄰喪不相舂，公租無詬負。農時貴伏臘，簪瑱事禮賂。鄉校富華禮，徵行產強弩。不能自勉去，但愧來何暮。故園漢上林，信美非吾土。屏風周昉畫纖腰，歲久丹青色半銷。斜倚玉窗鸞發女，拂塵猶自妒嬌嬈。山城樹葉紅，下有碧溪水。溪橋向吳路，酒旗誇酒美。下馬此送君，高歌為君醉。念君苞材能，百工在城壘。空山三十年，鹿裘掛窗睡。自言隴西公，飄然我知己。舉酒屬吳門，今朝為君起。懸弓三百斤，囊書數萬紙。戰賊即戰賊，為吏即為吏。盡我所有無，惟公之指使。予曰隴西公，滔滔大君子。常思掄群材，一為國家治。譬如匠見木，礙眼皆不棄。大者粗十圍，小者細一指。楔橛與棟樑，施之皆有位。忽然豎明堂，一揮立能致。予亦何為者，亦受公恩紀。處士常有言，殘虜為犬豕。常恨兩手空，不得一馬棰。今依隴西公，如虎傅兩翅。公非刺史材，當坐巖廊地。處士魁奇姿，必展平生志。東吳饒風光，翠巘多名寺。疏煙亹亹秋，獨酌平生思。因書問故人，能忘批紙尾？公或憶姓名，為說都憔悴。白髮滄浪上，全忘是與非。秋潭垂釣去，夜月叩船歸。煙影侵蘆岸，潮痕在竹扉。終年狎鷗鳥，來去且無機。盡日看雲首不回，無心都大似無才。可憐光彩一片玉，萬里晴天何處來？東西那有礙，出處豈虛心。曉入洞庭闊，暮歸巫峽深。渡江隨鳥影，擁樹隔猿吟。莫隱高唐去，枯苗待作霖。長空澹澹孤鳥沒，萬古銷沉向此中。看取漢家何事業，五陵無樹起秋風斯人清唱何人和，草徑苔蕪不可尋。一夕小敷山下夢，水如環珮月如襟。：驛本名與陽諫議同姓名，因此改為富水驛。益戇由來未覺賢，終須南去吊湘川。當時物議朱雲小，後代聲華白日懸。邪佞每思當面唾，清貧長欠一杯錢。驛名不合輕移改，留警朝天者惕然。有計自安業，秋風罷遠吟。買山惟種竹，對客更彈琴。煙起藥廚晚，杵聲鬆院深。閒眠得真性，惆悵舊時心。金英繁亂拂欄香，明府辭官酒滿缸。還有玉樓輕薄女，笑他寒燕一雙雙。金英繁亂拂闌香，明府辭官酒滿缸。還有玉樓輕薄女，笑他寒燕一雙雙。嗚咽江樓角一聲，微陽瀲瀲落寒汀。不用憑闌苦回首，故鄉七十五長亭。嗚軋江樓角一聲，微陽瀲瀲落寒汀。不用憑欄苦回首，故鄉七十五長亭。溪邊楊柳色參差，攀折年年贈別離。一片風帆望已極，三湘煙水返何時？多緣去棹將愁遠，猶倚危亭欲下遲。莫殢酒杯閒過日，碧雲深處是佳期。我乏青雲稱，君無買笑金。虛傳南國貌，爭奈五陵心。桂席塵瑤佩，瓊爐燼水沉。凝魂空薦夢，低珥悔聽琴。月落珠簾卷，春寒錦暮深。誰家樓上笛？何處月明砧？蘭徑飛蝴蝶，筠籠語翠襟。和簪拋鳳髻，將淚入鴛衾。的的新添恨，迢迢絕好音。文園終病渴，休詠白頭吟。綠樹鶯鶯語，平江燕燕飛。枕前聞去雁，樓上送春歸。半月緪雙臉，凝腰素一圍。西牆苔漠漠，南浦夢依依。有恨簪花懶，無聊鬥草稀。雕籠長慘淡，蘭畹謾芳菲。鏡斂青蛾黛，燈挑皓腕肌。避人勻迸淚，拖袖倚殘暉。有貌雖桃李，單棲足是非。雲軿載馭去，寒夜看裁衣。官為駿馬監，職帥羽林兒。兩綬藏不見，落花何處期。獵敲白玉鐙，怒袖紫金鎚。田竇長留醉，蘇辛曲護岐。豪持出塞節，笑別遠山眉。捷報雲臺賀，公卿拜壽卮。連環羈玉聲光碎，綠錦蔽泥虯卷高。春風細雨走馬去，珠落璀璀白罽袍。益戇由來未覺賢，終須南去吊湘川。當時物議朱雲小，後代聲華白日懸。邪佞每思當面唾，清貧長欠一杯錢。驛名不合輕移改，留警朝天者惕然。甘羅昔作秦丞相，子政曾為漢輦郎。千載更逢王侍讀，當時還道有文章。道在人間或可傳，小還輕變已多年。今來海上升高望，不到蓬萊不是仙。下杜鄉園古，泉聲繞舍啼。靜思長慘切，薄宦與乖暌。北闕千門外，南山午谷西。倚川紅葉嶺，連寺綠楊堤。迥野翹霜鶴，澄潭舞錦雞。濤驚堆萬岫，舸急轉千溪。眉點萱芽嫩，風條柳幄迷。岸藤梢虺尾，沙渚印麑蹄。火燎湘桃塢，波光碧繡畦。日痕絙翠巘，陂影墮晴霓。蝸壁斕斑蘚，銀筵豆蔻泥。洞雲生片段，苔徑繚高低。偃蹇鬆公老，森嚴竹陣齊。小蓮娃欲語，幽筍稚相攜。漢館留餘趾，周臺接故蹊。蟠蛟岡隱隱，斑雉草萋萋。樹老蘿紆組，巖深石啟閨。侵窗紫桂茂，拂面翠禽棲。有計冠終掛，無才筆漫提。自塵何太甚，休笑觸藩羝。山實東吳秀，茶稱瑞草魁。剖符雖俗吏，修貢亦仙才。溪盡停蠻棹，旗張卓翠苔。柳村穿窈窕，鬆澗渡喧豗。等級雲峰峻，寬平洞府開。拂天聞笑語，特地見樓臺。泉嫩黃金湧，牙香紫璧裁。山有金沙泉，修貢出，罷貢即絕。拜章期沃日，輕騎疾奔雷。舞袖嵐侵澗，歌聲谷答回。磬音藏葉鳥，雪豔照潭梅。好是全家到，兼為奉詔來。樹陰香作帳，花徑落成堆。景物殘三月，登臨愴一杯。重遊難自克，俯首入塵埃。雪衣雪發青玉嘴，群捕魚兒溪影中。驚飛遠映碧山去，一樹梨花落晚風。雪衣雪發青玉觜，群捕魚兒溪影中。驚飛遠映碧山去，一樹梨花落晚風。零葉翻紅萬樹霜，玉蓮開蕊暖泉香。行雲不下朝元閣，一曲《淋鈴》淚數行。四十已雲老，況逢憂窘餘。且抽持板手，卻展小年書。嗜酒狂嫌阮，知非晚笑蘧。聞流寧嘆吒，待俗不親疏。遇事知裁剪，操心識卷舒。還稱二千石，於我意如何？煬帝雷塘土，迷藏有舊樓。誰家唱《水調》，明月滿揚州。煬帝鑿汴渠成，自造《水調》。駿馬宜閒出，千金好暗投。喧闐醉年少，半脫紫茸裘。秋風放螢苑，春草鬥雞臺。金絡擎雕去，鸞環拾翠來。蜀船紅錦重，越橐水沉堆。處處皆華表，淮王奈卻回。街垂千步柳，霞映兩重城。天碧臺閣麗，風涼歌管清。纖腰間長袖，玉佩雜繁纓。柂軸誠為壯，豪華不可名。自是荒淫罪，何妨作帝京。臘雪一尺厚，雲凍寒頑痴。孤城大澤畔，人疏煙火微。憤悱欲誰語，憂慍不能持。天子號仁聖，任賢如事師。凡稱曰治具，小大無不施。明庭開廣敞，才雋受羈維。如日月緪升，若鸞鳳葳蕤。人才自朽下，棄去亦其宜。北虜壞亭障，聞屯千里師。牽連久不解，他盜恐旁窺。臣實有長策，彼可徐鞭笞。如蒙一召議，食肉寢其皮。斯乃廟堂事，爾微非爾知。向來躐等語，長作陷身機。行當臘欲破，酒齊不可遲。且想春候暖，甕間傾一卮。九月三十日，雨聲如別秋。無端滿階葉，共白幾人頭。點滴侵寒夢，蕭騷著淡愁。漁歌聽不唱，蓑溼棹回舟。盛業冠伊唐，臺階翊戴光。無私天雨露，有截舜衣裳。蜀輟新衡鏡，池留舊鳳凰。同心真石友，寫恨蔑河梁。虎騎搖風旆，貂冠韻水蒼。彤弓隨武庫，金印逐文房。棧壓嘉陵咽，峰橫劍閣長。前驅二星去，開險五丁忙。回首崢嶸盡，連天草樹芳。丹心懸魏闕，往事愴甘棠。治化輕諸葛，威聲懾夜郎。君平教說卦，犬子召升堂。塞接西山雪，橋維萬里檣。奪霞紅錦爛，撲地酒壚香。忝逐三千客，曾依數仞牆。滯頑堪白屋，攀附亦周行。肉管伶倫曲，簫韶清廟章。唱高知和寡，小子斐然狂。十載名兼利，人皆與命爭。青春留不住，白髮自然生。夜雨滴鄉思，秋風從別情。都門五十里，馳馬逐雞聲。太和八九年，訓注極虓虎。潛身九地底，轉上青天去。四海鏡清澄，千官雲片縷。公私各閒暇，追遊日相伍。豈知禍亂根，枝葉潛滋莽。九年夏四月，天誡若言語。烈風駕地震，獰雷驅猛雨。夜於正殿階，拔去千年樹。吾君不省覺，二凶日威武。操持北斗柄，開閉天門路。森森明庭士，縮縮循牆鼠。平生負奇節，一旦如奴虜。指名為錮黨，狀跡誰告訴。喜無李杜誅，敢憚髡鉗苦。時當秋夜月，日值曰庚午。喧喧皆傳言，明晨相登注。予時與和鼎，官班各持斧。和鼎顧予言，我死知處所。當庭裂詔書，退立須鼎俎。君門曉日開，赭案橫霞布。儼雅千官容，勃鬱吾累怒。適屬命鄜將，昨之傳者誤。明日詔書下，謫斥南荒去。夜登青泥阪，墜車傷左股。病妻尚在床，稚子初離乳。幽蘭思楚澤，恨水啼湘渚。怳怳三閭魂，悠悠一千古。其冬二凶敗，渙汗開湯罟。賢者須喪亡，讒人尚堆堵。予於後四年，諫官事明主。常欲雪幽冤，於時一裨補。拜章豈艱難，膽薄多憂懼。如何幹鬥氣，竟作炎荒土。題此涕滋筆，以代投湘賦。句吳亭東千里秋，放歌曾作昔年遊。青苔寺裡無馬跡，綠水橋邊多酒樓。大抵南朝皆曠達，可憐東晉最風流。月明更想桓伊在，一笛聞吹《出塞》愁。謝眺詩中佳麗地，夫差傳裡水犀軍。城高鐵甕橫強弩，柳暗朱樓多夢雲。潤州城，孫權築，號為鐵甕。畫角愛飄江北去，釣歌長向月中聞。揚州塵土試回首，不惜千金借與君。三吳裂婺女，九錫獄孤兒。霸主業未半，本朝心是誰？永安宮受詔，籌筆驛沉思。畫地乾坤在，濡毫勝負知。艱難同草創，得失計毫釐。寂默經千慮，分明渾一期。川流縈智思，山聳助扶持。慷慨匡時略，從容問罪師。褒中秋鼓角，渭曲晚旌旗。仗義懸無敵，鳴攻固有辭。若非天奪去，豈復慮能支。子夜星才落，鴻毛鼎便移。郵亭世自換，白日事長垂。何處躬耕者，猶題殄瘁詩？柳岸風來影漸疏，使君家似野人居。雲容水態還堪賞，嘯志歌懷亦自如。雨暗殘燈棋散後，酒醒孤枕雁來初。可憐赤壁爭雄渡，唯有蓑翁坐釣魚。滿目青山未得過，鏡中無那鬢絲何。只言旋老轉無事，欲到中年事更多。東垠黑風駕海水，海底捲上天中央。三吳六月忽悽慘，晚後點滴來蒼茫。錚棧雷車軸轍壯，矯躍蛟龍爪尾長。神鞭鬼馭載陰帝，來往噴灑何顛狂。四面崩騰玉京仗，萬里縱橫羽林槍。雲纏風束亂敲磕，黃帝未勝蚩尤強。百川氣勢苦豪俊，坤關密鎖愁開張。太和六年亦如此，我時壯氣神洋洋。東樓聳首看不足，恨無羽翼高飛翔。盡召邑中豪健者，闊展朱盤開酒場。奔觥槌鼓助聲勢，眼底不顧纖腰娘。今年闒茸鬢已白，奇遊壯觀唯深藏。景物不盡人自老，誰知前事堪悲傷？滿眼青山未得過，鏡中無那鬢絲何。只言旋老轉無事，欲到中年事更多。江城紅葉盡，旅思倍淒涼。孤夢家山遠，獨眠秋夜長。道存空倚命，身賤未歸鄉。南望仍垂淚，天邊雁一行。清音迎曉月，愁思立寒蒲。丹頂西施頰，霜毛四皓須。碧雲行止躁，白鷺性靈粗。終日無群伴，溪邊弔影孤。長安回望繡成堆，山頂千門次第開。一騎紅塵妃子笑，無人知是荔枝來。新豐綠樹起黃埃，數騎漁陽探使回。霓裳一曲千峰上，舞破中原始下來。萬國笙歌醉太平，倚天樓殿月分明。雲中亂拍祿山舞，風過重巒下笑聲。敬亭山下百頃竹，中有詩人小謝城。城高跨樓滿金碧，下聽一溪寒水聲。梅花落徑香繚繞，雪白玉璫花下行。縈風酒旆掛朱閣，半醉遊人聞弄笙。我初到此未三十，頭腦釤利筋骨輕。畫堂檀板秋拍碎，一引有時聯十觥。老閒腰下丈二組，塵土高懸千載名。重遊鬢白事皆改，唯見東流春水平。對酒不敢起，逢君還眼明。雲罍看人捧，波臉任他橫。一醉六十日，古來聞阮生。是非離別際，始見醉中情。今日送君話前事，高歌引劍還一傾。江湖酒伴如相問，終老煙波不計程。暖風遲日柳初含，顧影看身又自慚。何事明朝獨惆悵，杏花時節在江南。晴日登攀好，危樓物象饒。一溪通四境，萬岫饒層霄。鳥翼舒華屋，魚鱗棹短橈。浪花機乍織，雲葉匠新雕。臺榭羅嘉卉，城池敞麗譙。蟾蜍來作鑑，螮蝀引成橋。燕任隨秋葉，人空集早潮。楚鴻行盡直，沙鷺立偏翹。暮角悽遊旅，清歌慘泬寥。景牽遊目困，愁託酒腸銷。遠吹流鬆韻，殘陽渡柳橋。時陪庾公賞，還悟脫煩囂。十載飄然繩檢外，樽前自獻自為酬。秋山春雨閒吟處，倚遍江南寺寺樓。雲門寺外逢猛雨，林黑山高雨腳長。曾奉郊宮為近侍，分明??羽林槍。李白題詩水西寺，古木回巖樓閣風。半醒半醉遊三日，紅白花開山雨中。秋半吳天霽，清凝萬里光。水聲侵笑語，嵐翠撲衣裳。遠樹疑羅帳，孤雲認粉囊。溪山侵兩越，時節到重陽。顧我能甘賤，無由得自強。誤曾公觸尾，不敢夜循牆。豈意籠飛鳥，還為錦帳郎。網今開傅燮，書舊識黃香。曾在史館四年。奼女真虛語，飢兒欲一行。淺深須揭厲，休更學張綱。一章緘拜皁囊中，懍懍朝廷有古風。元禮去歸綸氏學，江充來見犬臺宮。李膺退罷歸綸氏，教授生徒。給事論鄭注，告滿歸潁陽。紛紜白晝驚千古，鈇鑕朱殷幾一空。曲突徙薪人不會，海邊今作釣魚翁。晚發悶還梳，憶君秋醉餘。可憐劉校尉，曾訟石中書。給事因忤仇軍容，棄官東歸。消長雖殊事，仁賢每自如。因看魯褒論，何處是吾廬？自笑走紅塵，流年舊復新。東風半夜雨，南國萬家春。失計拋漁艇，何門化涸鱗？是誰添歲月，老卻暗投人？敬岑草浮光，句沚水解脈。益鬱乍怡融，凝嚴忽頹坼。梅纇暖眠酣，風緒和無力。鳧浴漲汪汪，雛嬌村冪冪。落日美樓臺，輕煙飾阡陌。瀲綠古津遠，積潤苔基釋。孰謂漢陵人，來作江汀客。載筆念無能，捧籌慚所畫。任轡偶追閒，逢幽果遭適。僧語淡如雲，塵事繁堪織。今古幾輩人，而我何能息。長空碧杳杳，萬古一飛鳥。生前酒伴閒，愁醉閒多少。煙深隋家寺，殷葉暗相照。獨佩一壺遊，秋毫泰山小。帝命詩書將，壇登禮樂卿。三邊要高枕，萬里得長城。對客猶褒博，填門已旆旌。腰間五綬貴，天下一家榮。野水差新燕，芳郊哢夏鶯。別風嘶玉勒，殘日望金莖。榆塞孤煙媚，銀川綠草明。戈矛虓虎士，弓箭落雕兵。魏絳言堪採，陳湯事偶成。若須垂竹帛，靜勝是功名。岸蘚生紅藥，巖泉漲碧塘。地分蓮嶽秀，草接鼎原芳。雨派潀漴急，風畦芷若香。織篷眠舴艋，驚夢起鴛鴦。論吐開冰室，詩成曝錦張。貂簪荊玉潤，丹穴鳳毛光。子弟新登甲科。今日還珠守，何年執戟郎？且嫌遊晝短，莫問積薪場。無計披清裁，唯持祝壽觴。願公如衛武，百歲尚康強。窗外正風雪，擁爐開酒缸。何如釣船雨，篷底睡秋江。娟娟卻月眉，新鬢學鴉飛。暗砌勻檀粉，晴窗畫夾衣。袖紅垂寂寞，眉黛斂衣稀。還向長陵去，今宵歸不歸。勞勞千里身，襟袂滿行塵。深夜懸雙淚，短亭思遠人。蒼江程未息，黑水夢何頻。明月輕橈去，唯應釣赤鱗。有恨秋來極，無端別後知。夜闌終耿耿，明發竟遲遲。信已憑鴻去，歸唯與燕期。只應明月見，千里兩相思。垂鞭信馬行，數裡未雞鳴。林下帶殘夢，葉飛時忽驚。霜凝孤鶴迥，月曉遠山橫。僮僕休辭險，時平路復平。清淮控隋漕，北走長安道。檣形櫛櫛斜，浪態迤迤好。初旭紅可染，明河澹如掃。澤闊鳥來遲，村飢人語早。露蔓蟲絲多，風蒲燕雛老。秋思高蕭蕭，客愁長嫋嫋。因懷京洛間，宦遊何戚草。什伍持津樑，澒湧爭追討。翾便詎可尋，幾祕安能考。小人乏馨香，上下將何禱。唯有君子心，顯豁知幽抱。春半南陽西，柔桑過村塢。嫋嫋垂柳風，點點回塘雨。蓑唱牧牛兒，籬窺蒨裙女。半溼解征衫，主人饋雞黍。上黨爭為天下脊，邯鄲四十萬秦坑。狂童何者欲專地，聖主無私豈玩兵。玄象森羅搖北落，詩人章句詠東征。雄如馬武皆彈劍，少似終軍亦請纓。屈指廟堂無失策，垂衣堯舜待昇平。羽林東下雷霆怒，楚甲南來組練明。即墨龍文光照曜，常山蛇陣勢縱橫。落雕都尉萬人敵，黑矟將軍一鳥輕。漸見長圍雲欲合，可憐窮壘帶猶縈。凱歌應是新年唱，便逐春風浩浩聲。城高倚峭巘，地勝足樓臺。朔漠暖鴻去，瀟湘春水來。縈盈幾多思，掩抑若為裁。返照三聲角，寒香一樹梅。烏林芳草遠，赤壁健帆開。往事空遺恨，東流豈不回。分符潁川政，吊屈洛陽才。拂匣調珠柱，磨鉛勘玉杯。棋翻小窟勢，壚拔凍醪醅。此興予非薄，何時得奉陪？玉子紋楸一路饒，最宜檐雨竹蕭蕭。羸形暗去春泉長，拔勢橫來野火燒。守道還如周伏柱，鏖兵不羨霍嫖姚。得年七十更萬日，與子期於局上銷。骨清年少眼如冰，鳳羽參差五色層。天上麒麟時一下，人間不獨有徐陵。曾上蓬萊宮裡行，北軒欄檻最留情。孤高堪弄桓伊笛，縹緲宜聞子晉笙。天接海門秋水色，煙籠隋苑暮鐘聲。他年會著荷衣去，不向山僧道姓名。鑿破蒼苔地，偷他一片天。白雲生鏡裡，明月落階前。樓高春日早，屏束麝煙堆。盼眄凝魂別，依稀夢雨來。綠鬟羞妥麼，紅頰思天偎。鬥草憐香蕙，簪花間雪梅。戍遼雖咽切，遊蜀亦遲迴。錦字梭懸壁，琴心月滿臺。笑筵凝貝啟，眠箔曉珠開。臘破徵車動，袍襟對淚裁。始皇東遊出周鼎，劉項縱觀皆引頸。削平天下實辛勤，卻為道旁窮百姓。黔首不愚爾益愚，千里函關囚獨夫。牧童火入九泉底，燒作灰時猶未枯。長鉟周都尉，閒如秋嶺雲。取蝥弧登壘，以駢鄰翼軍。百戰百勝價，河南河北聞。今遇太平日，老去誰憐君？壯氣蓋燕趙，耽耽魁傑人。彎弧五百步，長戟八十斤。河湟非內地，安史有遺塵。何日武臺坐，兵符授虎臣？京江水清滑，生女白如脂。其間杜秋者，不勞朱粉施。老濞即山鑄，後庭千雙眉。秋持玉斝醉，與唱金縷衣。濞既白首叛，秋亦紅淚滋。吳江落日渡，灞岸綠楊垂。聯裾見天子，盼眄獨依依。椒壁懸錦幕，鏡奩蟠蛟螭。低鬟認新寵，窈嫋復融怡。月上白璧門，桂影涼參差。金階露新重，閒捻紫簫吹。莓苔夾城路，南苑雁初飛。紅粉羽林杖，獨賜辟邪旗。歸來煮豹胎，饜飫不能飴。咸池升日慶，銅雀分香悲。雷音後車遠，事往落花時。燕禖得皇子，壯發綠緌緌。畫堂授傅姆，天人親捧持。虎睛珠絡褓，金盤犀鎮帷。長楊射熊羆，武帳弄啞咿。漸拋竹馬劇，稍出舞雞奇。嶄嶄整冠珮，侍宴坐瑤池。眉宇儼圖畫，神秀射朝輝。一尺桐偶人，江充知自欺。王幽茅土削，秋放故鄉歸。觚稜拂斗極，回首尚遲遲。四朝三十載，似夢復疑非。潼關識舊吏，吏發已如絲。卻喚吳江渡，舟人那得知。歸來四鄰改，茂苑草菲菲。清血灑不盡，仰天知問誰。寒衣一匹素，夜借鄰人機。我昨金陵過，聞之為歔欷。自古皆一貫，變化安能推。夏姬滅兩國，逃作巫臣姬。西子下姑蘇，一舸逐鴟夷。織室魏豹俘，作漢太平基。誤置代籍中，兩朝尊母儀。光武紹高祖，本系生唐兒。珊瑚破高齊，作婢舂黃糜。蕭後去揚州，突厥為閼氏。女子固不定，士林亦難期。射鉤後呼父，釣翁王者師。無國要孟子，有人毀仲尼。秦因逐客令，柄歸丞相斯。安知魏齊首，見斷簀中屍。給喪蹶張輩，廊廟冠峨危。珥貂七葉貴，何妨戎虜支。蘇武卻生返，鄧通終死飢。主張既難測，翻覆亦其宜。地盡有何物，天外復何之。指何為而捉，足何為而馳。耳何為而聽，目何為而窺。已身不自曉，此外何思惟。因傾一樽酒，題作杜秋詩。愁來獨長詠，聊可以自怡。曾向蓬萊宮裡行，北軒闌檻最留情。孤高堪弄桓伊笛，縹緲宜聞子晉笙。天接海門秋水色，煙籠隋苑暮鐘聲。他年會著荷衣去，不向山僧說姓名。使君四十四，兩佩左銅魚。為吏非循吏，論書讀底書？晚花紅豔靜，高樹綠陰初。亭宇清無比，溪山畫不如。嘉賓能嘯詠，宮妓巧妝梳。逐日愁皆碎，隨時醉有餘。偃須求五鼎，陶只愛吾廬。趣向人皆異，賢豪莫笑渠。兩竿落日溪橋上，半縷輕煙柳影中。多少綠荷相倚恨，一時回首背西風。秋聲無不攪離心，夢澤蒹葭楚雨深。自滴階前大梧葉，幹君何事動哀吟？多情卻似總無情，唯覺樽前笑不成。蠟燭有心還惜別，替人垂淚到天明。杜宇竟何冤，年年叫蜀門？至今銜積恨，終古吊殘魂。芳草迷腸結，紅花染血痕。山川盡春色，嗚咽復誰論？華堂日漸高，雕檻系紅絛。故國隴山樹，美人金剪刀。避籠交翠尾，罅嘴靜新毛。不念三緘事，世途皆爾曹。帶霜南去雁，夜好宿汀沙。驚起向何處？高飛極海涯。入雲聲漸遠，離嶽路猶賒。歸夢當時斷，參差欲到家。杜陵蕭次君，遷少去官頻。寂寞憐吾道，依稀似古人。飾心無彩繢，到骨是風塵。自嫌如匹素，刀尺不由身。娉娉嫋嫋十三餘，豆蔻梢頭二月初。春風十里揚州路，捲上珠簾總不如。萬里銜蘆別故鄉，雪飛雨宿向瀟湘。數聲孤枕堪垂淚，幾處高樓欲斷腸。度日翩翩斜避影，臨風一一直成行。年年辛苦來衡嶽，羽翼摧殘隴塞霜。小侄名阿宜，未得三尺長。頭圓筋骨緊，兩眼明且光。去年學官人，竹馬繞四廊。指揮群兒輩，意氣何堅剛。今年始讀書，下口三五行。隨兄旦夕去，斂手整衣裳。去歲冬至日，拜我立我旁。祝爾願爾貴，仍且壽命長。今年我江外，今日生一陽。憶爾不可見，祝爾傾一觴。陽德比君子，初生甚微茫。排陰出九地，萬物隨開張。一似小兒學，日就復月將。勤勤不自已，二十能文章。仕宦至公相，致君作堯湯。我家公相家，劍佩嘗丁當。舊第開朱門，長安城中央。第中無一物，萬卷書滿堂。家集二百編，上下馳皇王。多是撫州寫，今來五紀強。尚可與爾讀，助爾為賢良。經書括根本，史書閱興亡。高摘屈宋豔，濃薰班馬香。李杜泛浩浩，韓柳摩蒼蒼。近者四君子，與古爭強梁。願爾一祝後，讀書日日忙。一日讀十紙，一月讀一箱。朝廷用文治，大開官職場。願爾出門去，取官如驅羊。吾兄苦好古，學問不可量。晝居府中治，夜歸書滿床。後貴有金玉，必不為汝藏。崔昭生崔芸，李兼生窟郎。堆錢一百屋，破散何披猖。今雖未即死，餓凍幾欲僵。參軍與縣尉，塵土驚劻襄。一語不中治，笞棰身滿瘡。官罷得絲髮，好買百樹桑。稅錢未輸足，得米不敢嘗。願爾聞我語，歡喜入心腸。大明帝宮闕，杜曲我池塘。我若自潦倒，看汝爭翱翔。總語諸小道，此詩不可忘。繡嶺明珠殿，層巒下繚牆。仰窺丹檻影，猶想赭袍光。昔帝登封后，中原自古強。一千年際會，三萬裡農桑。几席延堯舜，軒墀接禹湯。雷霆馳號令，星斗煥文章。釣築乘時用，芝蘭在處芳。北扉閒木索，南面富循良。至道思玄圃，平居厭未央。鉤陳裹巖谷，文陛壓青蒼。歌吹千秋節，樓臺八月涼。神仙高縹緲，環佩碎丁當。泉暖涵窗鏡，雲嬌惹粉囊。嫩嵐滋翠葆，清渭照紅妝。帖泰生靈壽，歡娛歲序長。月聞仙曲調，霓作舞衣裳。雨露偏金穴，乾坤入醉鄉。玩兵師漢武，回手倒干將。黥鬣掀東海，胡牙揭上陽。喧呼馬嵬血，零落羽林槍。傾國留無路，還魂怨有香。蜀峰橫慘澹，秦樹遠微茫。鼎重山難轉，天扶業更昌。望賢餘故老，花萼舊池塘。往事人誰問，幽襟淚獨傷。碧檐斜送日，殷葉半凋霜。迸水傾瑤砌，疏風罅玉房。塵埃羯鼓索，片段荔枝筐。鳥啄摧寒木，蝸涎蠹畫樑。孤煙知客恨，遙起秦陵傍。紅霞一抹廣陵春，定子當筵睡臉新。卻笑吃虧隋煬帝，破家亡國為誰人。百感中來不自由，角聲孤起夕陽樓。碧山終日思無盡，芳草何年恨即休？睫在眼前長不見，道非身外更何求。誰人得似張公子，千首詩輕萬戶侯。瘴塞蠻江入洞流，人家多在竹棚頭。青山海上無城郭，唯見鬆牌出象州。清露白雲明月天，與君齊棹木蘭船。南湖風雨一相失，夜泊橫塘心渺然。歌闋樽殘恨起偏，憑君不用設離筵。未趨雉尾隨元老，且驀羊腸過少年。七葉漢貂真密近，一枝詵桂亦徒然。羽書正急徵兵地，須遣頭風處處痊。南朝謝朓城，東吳最深處。亡國去如鴻，遺寺藏煙塢。樓飛九十尺，廊環四百柱。高高下下中，風繞鬆桂樹。青苔照朱閣，白鳥兩相語。溪聲入僧夢，月色暉粉堵。閱景無旦夕，憑欄有今古。留我酒一樽，前山看春雨。曉迎秋露一枝新，不佔園中最上春。桃李無言又何在，向風偏笑豔陽人。歌闋樽殘恨卻偏，憑君不用設離筵。未趨雉尾隨元老，且驀羊腸過少年。七葉漢貂真密近，一枝詵桂亦徒然。羽書正急徵兵地，須遣頭風處處痊。上吞巴漢控瀟湘，怒似連山靜鏡光。魏帝縫囊真戲劇，苻堅投棰更荒唐。千秋釣舸歌明月，萬里沙鷗弄夕陽。范蠡清塵何寂寞，好風唯屬往來商。火雲初似滅，曉角欲微清。故國行千里，新蟬忽數聲。時行仍彷彿，度日更分明。不敢頻傾耳，唯憂白髮生。窗虛枕簟涼，寢倦憶瀟湘。山色幾時老？人心終日忙。松風半夜雨，簾月滿堂霜。匹馬好歸去，江頭橘正香。峭壁引行徑，截溪開石門。泉飛濺虛檻，雲起漲河軒。隔水看來路，疏籬見定猿。未閒難久住，歸去復何言。畫堂歌舞喧喧地，社去社來人不看。長是江樓使君伴，黃昏猶待倚欄干。華堂今日綺筵開，誰喚分司御史來？偶發狂言驚滿坐，三重粉面一時回。碧溪留我武關東，一笑懷王跡自窮。鄭袖嬌嬈酣似醉，屈原憔悴去如蓬。山牆谷塹依然在，弱吐強吞盡已空。今日聖神家四海，戍旗長卷夕陽中。拖袖事當年，郎教唱客前。斷時輕裂玉，收處遠繰煙。孤直緪雲定，光明滴水圓。泥情遲急管，流恨咽長弦。吳苑春風起，河橋酒旆懸。憑君更一醉，家在杜陵邊。故國池塘倚御渠，江城三詔換魚書。賈生辭賦恨流落，只向長沙住歲餘。文帝歲餘思賈生。煙深苔巷唱樵兒，花落寒輕倦客歸。藤岸竹洲相掩映，滿池春雨鸊鵜飛。乳肥春洞生鵝管，沼避回巖勢犬牙。自笑卷懷頭角縮，歸盤煙磴恰如蝸。故交相見稀，相見倍依依。塵路事不盡，雲巖閒好歸。投人銷壯志，徇俗變真機。又落他鄉淚，風前一滿衣。孤舟天際外，去路望中賒。貧病遠行客，夢魂多在家。蟬吟秋色樹，鴉噪夕陽沙。不擬徹雙鬢，他方擲歲華。年年不相見，相見卻成悲。教我淚如霰，嗟君發似絲。正傷攜手處，況值落花時。莫惜今宵醉，人間忽忽期。一謁徵南最少年，虞卿雙璧截肪鮮。歌謠千里春長暖，絲管高臺月正圓。玉帳軍籌羅俊彥，絳帷環珮立神仙。陸公餘德機雲在，如我酬恩合執鞭。滕閣中春綺席開，柘枝蠻鼓殷晴雷。垂樓萬幕青雲合，破浪千帆陣馬來。未掘雙龍牛鬥氣，高懸一榻棟樑材。連巴控越知何事，珠翠沉檀處處堆。十頃平湖堤柳合，岸秋蘭芷綠纖纖。一宣告月採蓮女，四面朱樓卷畫簾。白鷺煙分光的的，微漣風定翠湉湉。斜輝更落西山影，千步虹橋氣象兼。控壓平江十萬家，秋來江靜鏡新磨。城頭晚鼓雷霆後，橋上游人笑語多。日落汀痕千里色，月當樓午一聲歌。昔年行樂穠桃畔，醉與龍沙揀蜀羅。朝纓初解佐江濆，麋鹿心知自有群。漢囿獵稀慵獻賦，楚山耕早任移文。臥歸漁浦月連海，行望鳳城花隔雲。關吏不須迎馬笑，去時無意學終軍。西北樓開四望通，殘霞成綺月懸弓。江村夜漲浮天水，澤國秋生動地風。高下綠苗千頃盡，新陳紅粟萬箱空。才微分薄憂何益，卻欲迴心學塞翁。莫念醉鄉迷酒杯，流年長怕少年催。西陵水闊魚難到，南國路遙書未回。匹馬計程愁日盡，一蟬何事引秋來？相如已定題橋志，江上無由夢釣臺。子性劇弘和，愚衷深褊狷。相舍囂譊中，吾過何由鮮。楚南饒風煙，湘岸苦縈宛。山密夕陽多，人稀芳草遠。青梅繁枝低，斑筍新梢短。莫哭葬魚人，酒醒且眠飯。金風萬里思何盡，玉樹一窗秋影寒。獨掩柴門明月下，淚流香袂倚闌干。御水初銷凍，宮花尚怯寒。千峰橫紫翠，雙闕憑闌干。玉漏輕風順，金莖淡日殘。王喬在何處，清漢正驂鸞。莫戀醉鄉迷酒杯，流年長怕少年催。西陵水闊魚難到，南迴路遙書未回。匹馬計程愁日盡，一蟬何事引秋來。相如已定題橋志，江上無由夢釣臺。何處吹笳薄暮天？塞垣高鳥沒狼煙。遊人一聽頭堪白，蘇武爭禁十九年。海路無塵邊草新，榮枯不見綠楊春。白沙日暮愁雲起，獨感離鄉萬里人。胡雛吹笛上高臺，寒雁驚飛去不回。盡日春風吹不散，只應分付客愁來。碧樹康莊內，清川鞏洛間。壇分中嶽頂，城繚大河灣。廣殿含涼靜，深宮積翠閒。樓齊雲漠漠，橋束水潺潺。過雨檉枝潤，迎霜柿葉殷。紫鱗衝晚浪，白鳥背秋山。月拜西歸表，晨趨北向班，鴛鴻隨半仗，貔虎護重關。玉帳才容足，金樽暫解顏。跡留傷墮屨，恩在樂銜環。南省蘭先握，東堂桂早攀。龍門君夭矯，鶯谷我綿蠻。分薄嵇心懶，哀多庾鬢班。人慚公幹臥，頻送子牟還。自睹宸居壯，誰憂國步艱。只應時與醉，因病縱疏頑。桂楫謫湘渚，三年波上春。舟寒句溪雪，衣故洛城塵。客道恥搖尾，皇恩寬犯鱗。花時去國遠，月夕上樓頻。賒酒不辭病，傭書非為貧。行吟值漁父，坐隱對樵人。紫陌罷雙轍，碧潭窮一綸。高秋更南去，煙水是通津。幽人聽達曙，聊罷蘇床琴。《海錄碎事》魚多知海熟，藥少覺山貧。以下《方輿勝覽》土控吳兼越，州連歙與池。山河地襟帶，軍鎮國藩維。綠水棹雲月，洞庭歸路長。春橋垂酒幔，夜柵集茶檣。箬影沉溪暖，蘋花繞郭香。《出守吳興》經冬野菜青青色，未臘山梅樹樹花。《優古堂詩話》半破前峰月。無媒徑路草蕭蕭，自古云林遠市朝。公道世間唯白髮，貴人頭上不曾饒。觚稜金碧照山高，萬國圭璋捧赭袍。舐筆和鉛欺賈馬，贊功論道鄙蕭曹。東南樓日珠簾卷，西北天宛玉厄豪。詩曰：鞗革金厄，蓋小環。四海一家無一事，將軍攜鏡泣霜毛。晴雲似絮惹低空，紫陌微微弄袖風。韓嫣金丸莎覆綠，許公韉汗杏黏紅。煙生窈窕深東第，輪撼流蘇下北宮。自笑苦無樓護智，可憐鉛槧竟何功。雨晴九陌鋪江練，嵐嫩千峰疊海濤。南苑草芳眠錦雉，夾城雲暖下霓旄。少年羈絡青紋玉，遊女花簪紫蒂桃。江碧柳深人盡醉，一瓢顏巷日空高。束帶謬趨文石陛，有章曾拜皁囊封。期嚴無奈睡留癖，勢窘猶為酒泥慵。偷釣侯家池上雨，醉吟隋寺日沉鍾。九原可作吾誰與，師友琅琊邴曼容。洪河清渭天池浚，太白終南地軸橫。祥雲輝映漢宮紫，春光繡畫秦川明。草妒佳人鈿朵色，風回公子玉銜聲。六飛南幸芙蓉苑，十里飄香入夾城。豐貂長組金張輩，駟馬文衣許史家。白鹿原頭回獵騎，紫雲樓下醉江花。九重樹影連清漢，萬壽山光學翠華。誰識大君謙讓德，一毫名利鬥蛙蟆。聖上不受徽號。捧詔汀洲去，全家羽翼飛。喜拋新錦帳，榮借舊朱衣。且免材為累，何妨拙有機。宋株聊自守，魯酒怕旁圍。清尚寧無素，光陰亦未晞。一杯寬幕席，五字弄珠璣。越浦黃柑嫩，吳溪紫蟹肥。平生江海志，佩得左魚歸。分飛共所從，六翮勢摧風。聲斷碧雲外，影孤明月中。青田歸路遠，月桂舊巢空。矯翼知何處，天涯不可窮。觥船一棹百分空，十歲青春不負公。今日鬢絲禪榻畔，茶煙輕揚落花風。越兵驅綺羅，越女唱吳歌。宮盡燕聲少，臺荒麋跡多。茱萸垂曉露，菡萏落秋波。無復君王醉，滿城顰翠蛾。香徑繞吳宮，千帆落照中。鸛鳴山欲雨，魚躍水多風。城帶晚莎綠，池連秋蓼紅。當年國門外，誰識伍員忠。行樂及時時已晚，對酒當歌歌不成。千里暮山重疊翠，一溪寒水淺深清。高人以飲為忙事，浮世除詩盡強名。看著白蘋芽欲吐，雪舟相訪勝閒行。南指陵陽路，東流似昔年。重恩山未答，雙鬢雪飄然。數仞慚投跡，群公愧拍肩。駑駘蒙錦繡，塵土浴潺湲。郭隗黃金峻，虞卿白璧鮮。貔貅環玉帳，鸚鵡破蠻箋。極浦沈碑會，秋花落帽筵。旌旗明迥野，冠珮照神仙。籌畫言何補，優容道實全。謳謠人撲地，雞犬樹連天。紫鳳超如電，青襟散似煙。蒼生未經濟，墳草已芊綿。往事惟沙月，孤燈但客船。峴山雲影畔，棠葉水聲前。故國還歸去，浮生亦可憐。高歌一曲淚，明日夕陽邊。春半平江雨，圓文破蜀羅。聲眠篷底客，寒溼釣來蓑。暗澹遮山遠，空濛著柳多。此時懷舊恨，相望意如何？權門陰進奪移才，驛騎如星墮峽來。晁氏有恩忠作禍，賈生無罪直為災。貞魂誤向崇山沒，冤氣疑從湘水回。畢竟成功何處是？五湖雲月一帆開。月落清湘棹不喧，玉杯瑤瑟奠蘋蘩。誰令力制乘軒鶴，自取機沉在檻猿。位極乾坤三事貴，謗興華夏一夫冤。宵衣旰食明天子，日伏青蒲不為言。命世須人瑞，匡君在嶽靈。氣和薰北陸，襟曠納東溟。賦妙排鸚鵡，詩能繼鶺鴒。蒲親香案色，蘭動粉闈馨。周孔傳文教，蕭曹授武經。家童諳禁掖，廄馬識金鈴。性與奸邪背，心因啟沃冥。進賢光日月，誅惡助雷霆。閶闔開時召，《簫韶》奏處聽。水精懸御幄，雲母展宮屏。捧詔巡汧隴，飛書護井陘。先聲威虎兕，餘力活蟭螟。榮重秦軍箭，功高漢將銘。戈鋋回紫塞，干鏚散彤庭。順美皇恩洽，扶顛國步寧。禹謨推掌誥，湯網屬司刑。稚榻蓬萊掩，膺舟鞏洛停。馬群先去害，民籍更添丁。猾吏門長塞，豪家戶不扃。四知臺上鏡，三惑鏡中瓶。雅韻憑開匣，雄芒待發硎。火中膠綠樹，泉下劚青萍。五嶽期雙節，三臺空一星。鳳池方注意，麟閣會圖行。寒暑逾流電，光陰甚建瓴。散曹分已白，崇直眼由青。賜第成官舍，傭居起客亭。鬆筠侵巷陌，禾黍接郊垌。宿雨回為沼，春沙澱作汀。魚罾棲翡翠，蛛網掛蜻蜓。遲曉河初轉，傷秋露已零。夢餘鍾杳杳，吟罷燭熒熒。字小書難寫，杯遲酒易醒。久貧驚早雁，多病放殘螢。雪勁孤根竹，風雕數莢蓂。轉喉空婀娜，垂手自娉婷。脛細摧新履，腰羸減舊鞓。海邊慵逐臭，塵外怯吞腥。隱豹窺重巘，潛虯避濁涇。商歌如不顧，歸棹越南。疏雨洗空曠，秋標驚意新。大熱去酷吏，清風來故人。尊酒酌未酌，晚花嚬不嚬。銖秤與縷雪，誰覺老陳陳。無力搖風曉色新，細腰爭妒看來頻。綠蔭未覆長堤水，金穗先迎上苑春。幾處傷心懷遠路，一枝和雨送行塵。東門門外多離別，愁殺朝朝暮暮人。花開又花落，時節暗中遷。無計延春日，可能留少年。小叢初散蝶，高柳即聞蟬。繁豔歸何處，滿山啼杜鵑。翠巖千尺倚溪斜，曾得嚴光作釣家。越嶂遠分丁字水，臘梅遲見二年花。明時刀尺君須用，幽處田園我有涯。一壑風煙陽羨裡，解龜休去路非賒。遠信初憑雙鯉去，他鄉正遇一陽生。尊前豈解愁家國，輦下唯能憶弟兄。旅館夜憂姜被冷，暮江寒覺晏裘輕。竹門風過還惆悵，疑是鬆窗雪打聲。盛時常注意，南雍暫分茅。紫殿辭明主，巖廊別舊交。危幢侵碧霧，寒旆獵紅旓。德業懸秦鏡，威聲隱楚郊。拜塵先灑淚，成廈昔容巢。遙仰沉碑會，鴛鴦玉佩敲。春半年已除，其餘強為有。即此醉殘花，便同嘗臘酒。悵望送春杯，殷勤掃花帚。誰為駐東流，年年長在手？才子風流詠曉霞，倚樓吟住日初斜。驚殺東鄰繡床女，錯將黃暈壓檀花。烈士思酬國士恩，春申誰與快冤魂？三千賓客總珠履，欲使何人殺李園？南朝謝脁城，東吳最深處。亡國去如鴻，遺寺藏煙塢。樓飛九十尺，廊環四百柱。高高下下中，風繞鬆桂樹。青苔照朱閣，白鳥兩相語。溪聲入僧夢，月色暉粉堵。閱景無旦夕，憑闌有今古。留我酒一樽，前山看春雨。帆溼去悠悠，停橈宿渡頭。亂煙迷野岸，獨鳥出中流。蓬雨延鄉夢，江風阻暮秋。倘無身外事，甘老向扁舟。長懸青紫與芳枝，塵剎無應免別離。馬上多於在家日，樽前堪憶少年時。關河客夢還鄉遠，雨雪山程出店遲。卻羨高人終此老，軒車過盡不知誰。旅館當年葺，公才此日論。林繁輕竹祖，樹暗惜桐孫。煉藥藏金鼎，疏泉陷石盆。散科鬆有節，深薙草無根。龍臥池猶在，鶯遷谷尚存。昔為揚子宅，今是李膺門。積學螢嘗聚，微詞鳳早吞。百年明素志，三顧起新恩。雪耀冰霜冷，塵飛水墨昏。莫教垂露跡，歲晚雜苔痕。七子論詩誰似公，曹劉須在指揮中。薦衡昔日知文舉，乞火無人作蒯通。北極樓臺長掛夢，西江波浪遠吞空。可憐故國三千里，虛唱歌詞滿六宮。大夫官重醉江東，瀟灑名儒振古風。文石陛前辭聖主，碧雲天外作冥鴻。五言寧謝顏光祿，百歲須齊衛武公。再拜宜同丈人行，過庭交分有無同。金鑷洗霜鬢，銀觥敵露桃。醉頭扶不起，三丈日還高。惟帝憂南紀，搜賢與大藩。梅仙調步驟，庾亮拂櫜鞬。一室何勞掃，三章自不冤。精明如定國，孤峻似陳蕃。灞岸秋猶嫩，藍橋水始喧。紅旓掛石壁，黑矟斷雲根。滕閣丹霄倚，章江碧玉奔。一聲仙妓唱，千里暮江痕。私好初童稚，官榮見子孫。流年休掛念，萬事至無言。玉輦君頻過，馮唐將未論。傭書酬萬債，竹塢問樊村。稚子牽衣問，歸來何太遲？共誰爭歲月，贏得鬢邊絲？誰憐賤子啟窮途，太守封來酒一壺。攻破是非渾似夢，削平身世有如無。醺醺若借嵇康懶，兀兀仍添寧武愚。猶念悲秋更分賜，夾溪紅蓼映風蒲。瀟灑江湖十過秋，酒杯無日不遲留。謝公城畔溪驚夢，蘇小門前柳拂頭。千里雲山何處好？幾人襟韻一生休？塵冠掛卻知閒事，終把蹉跎訪舊遊。青陽雲水去年尋，黃絹歌詩出翰林。投轄暫停留酒客，絳帷斜系滿鬆陰。妖人笑我不相問，道者應知歸路心。南去南來盡鄉國，月明秋水只沉沉。蜀地曾聞子規鳥，宣城又見杜鵑花。一叫一回腸一斷，三春三月憶三巴。蘆荻花多觸處飛，獨憑虛檻雨微微。寒林葉落鳥巢出，古渡浪高魚艇稀。雲抱四山終日在，草荒三徑幾時歸。江城向暝東風急，一半鄉愁聞搗衣。回報隱居山，莫憂山興闌。求人顏色盡，知道性情寬。信譜彈琴誤，緣崖劚藥難。東皋亦自給，殊愧遠相安。楚國同遊過十霜，萬重心事幾堪傷。蒹葭露白蓮塘淺，砧杵夜清河漢涼。雲外山川歸夢遠，天涯歧路客愁長。寒城欲曉聞吹笛，猶臥東軒月滿床。兩兩戲沙汀，長疑畫不成。錦機爭織樣，歌曲愛呼名。好育顧棲息，堪憐泛淺清。鳧鷗皆爾類，惟羨獨含情。楚鄉寒食橘花時，野渡臨風駐彩旗。草色連雲人去住，水紋如縠燕差池。文爭武戰就神功，時似開元天寶中。已建玄戈收相土，應回翠帽過離宮。侯門草滿宜寒兔，洛浦沙深下塞鴻。疑有女蛾西望處，上陽煙樹正秋風。鴛鴦帳裡暖芙蓉，低泣關山幾萬重。明鏡半邊釵一股，此生何處不相逢？梧桐葉落雁初歸，迢遞無因寄遠衣。月照石泉金點冷，鳳酣簫管玉聲微。佳人刀杵秋風外，蕩子從徵夢寐希。遙望戍樓天欲曉，滿城咚鼓白雲飛。杜詩韓集愁來讀，似倩麻姑癢處搔。天外鳳凰誰得髓？無人解合續絃膠。楚江寒食橘花時，野渡臨風駐彩旗。草色連雲人去住，水紋如縠燕差池。侯家大道傍，蟬噪樹蒼蒼。開鎖洞門遠，捲簾官舍涼。欄圍紅藥盛，架引綠蘿長。永日一欹枕，故山雲水鄉。柳動晴風拂路塵，年年宮闕鎖濃春。一從翠輦無巡幸，老卻蛾眉幾許人？風吹柳帶搖晴綠，蝶繞花枝戀暖香。多把芳菲泛春酒，直教愁色對愁腸。遠風南浦萬重波，未似生離別恨多。楚管能吹柳花怨，吳姬爭唱竹枝歌。金釵橫處綠雲墮，玉箸凝時紅粉和。待得枚皋相見日，自應妝鏡笑蹉砣。本因遮日種，卻似為溪移。歷歷羽林影，疏疏煙露姿。蕭騷寒雨夜，敲劼晚風時。故國何年到，塵冠掛一枝。自是東西客，逢人又送人。不應相見老，只是別離頻。度日還知暮，平生未識春。倘無遷谷分，歸去養天真。新城非故里，終日想柴扃。興罷花還落，愁來酒欲醒。何人初發白？幾處亂山青？遠憶湘江上，漁歌對月聽。多為裁詩步竹軒，有時凝思過朝昏。篇成敢道懷金璞，吟苦唯應似嶺猿。迷興每慚花月夕，寄愁長在別離魂。煩君把卷侵寒燭，麗句時傳畫戟門。一從分首劍江濱，南國相思寄夢頻。書去又逢商嶺雪，信迴應過洞庭春。關河日日悲長路，霄漢年年望後塵。願指丹梯曾到處，莫教猶作獨迷人。學他趨世少深機，紫閣青霄半掩扉。山路遠懷王子晉，詩家長憶謝玄暉。百年不肯疏榮辱，雙鬢終應老是非。人道青山歸去好，青山曾有幾人歸？道傍高木盡依依，落葉驚風處處飛。未到鄉關聞早雁，獨於客路授寒衣。煙霞舊想長相阻，書劍投人久不歸。何日一名隨事了？與君同採碧溪薇。曾與徑山為小師，千年僧行眾人知。夜深月色當禪處，齋後鐘聲到講時。經雨綠苔侵古畫，過秋紅葉落新詩。勸君莫厭江城客，雖在風塵別有期。賤子來千里，明公去一麾。可能休涕淚，豈獨感恩知。草木窮秋後，山川落照時。如何望故國，驅馬卻遲遲？三樹稚桑春未到，扶床乳女午啼飢。潛銷暗鑠歸何處？萬指侯家自不知。子列光殊價，明時忍自高。寧無好舟楫，不泛惡風濤。大翼終難戢，奇鋒且自韜。春來煙渚上，幾淨雪霜毫？累代功勳照世光，奚胡聞道死心降。書功筆禿三千管，領節門排十六雙。先揖耿弇聲寂寂，今看黃霸事摐摐。時人慾識胸襟否？彭蠡秋連萬里江。處士有儒術，走可挾車輈。壇宇寬帖帖，符彩高酋酋。不愛事耕稼，不樂幹王侯。四十餘年中，超超為浪遊。元和五六歲，客於幽魏州。幽魏多壯士，意氣相淹留。劉濟願跪履，田興請建籌。處士拱兩手，笑之但掉頭。自此南走越，尋山入羅浮。願學不死藥，粗知其來由。卻於童頂上，蕭蕭玄發抽。我作八品吏，洛中如繫囚。忽遭冀處士，豁若登高樓。拂榻與之坐，十日語不休。論今星燦燦，考古寒颼颼。治亂掘根本，蔓延相牽鉤。武事何駿壯，文理何優柔。顏回捧俎豆，項羽橫戈矛。祥雲繞毛髮，高浪開咽喉。但可感鬼神，安能為獻酬。好入天子夢，刻像來爾求。胡為去吳會，欲浮滄海舟。贈以蜀馬棰，副之胡罽裘。餞酒載三鬥，東郊黃葉稠。我感有淚下，君唱高歌酬。嵩山高萬尺，洛水流千秋。往事不可問，天地空悠悠。四百年炎漢，三十代宗周。二三裡遺堵，八九所高丘。人生一世內，何必多悲愁。歌闋解攜去，信非吾輩流。賢相輔明主，蒼生壽域開。青春辭白日，幽壤作黃埃。豈是無多士，偏蒙不棄才。孤墳三尺土，誰可為培栽？去夏疏雨餘，同倚朱闌語。當時樓下水，今日到何處。恨如春草多，事與孤鴻去。楚岸柳何窮，別愁紛若絮。蘆花深澤靜垂綸，月夕煙朝幾十春。自說孤舟寒水畔，不曾逢著獨醒人。陵陽北郭隱，身世兩忘者。蓬蒿三畝居，寬於一天下。樽酒對不酌，默與玄相話。人生自不足，愛嘆遭逢寡。數莖幽玉色，曉夕翠煙分。聲破寒窗夢，根穿綠蘚紋。漸籠當檻日，欲礙入簾雲。不是山陰客，何人愛此君？清晨候吏把書來，十載離憂得暫開。痴叔去時還讀《易》，仲容多興索銜杯。人心計日殷勤望，馬首隨雲早晚回。莫為霜臺愁歲暮，潛龍鬚待一聲雷。有客誰人肯夜過？獨憐風景奈愁何。邊鴻怨處迷霜久，庭樹空來見月多。故國杳無千里信，彩弦時伴一聲歌。馳心只待城烏曉，幾對虛檐望白河。邀侶以官解，泛然成獨遊。川光初媚日，山色正矜秋。野竹疏還密，巖泉咽複流。杜村連潏水，晚步見垂鉤。去年桐落故溪上，把筆偶題歸燕詩。江樓今日送歸燕，正是去年題葉時。葉落燕歸真可惜，東流玄發且無期。笑筵歌席反惆悵，明月清風愴別離。莊叟彭殤同在夢，陶潛身世兩相遺。一丸五色成虛語，石爛鬆薪更莫疑。哆侈不勞文似錦，進趨何必利如錐。錢神任爾知無敵，酒聖於吾亦庶幾。江畔秋光蟾閣鏡，檻前山翠茂陵眉。樽香輕泛數枝菊，檐影斜侵半局棋。休指宦遊論巧拙，只將愚直禱神祇.三吳煙水平生念，寧向閒人道所之。秋草樊川路，斜陽覆盎門。獵逢韓嫣騎，樹識館陶園。帶雨經荷沼，盤煙下竹村。如今歸不得，自戴望天盆。悠悠渠水清，雨霽洛陽城。槿墮初開豔，蟬聞第一聲。故人容易去，白髮等閒生。此別無多語，期君晦盛名。一片宮牆當道危，行人為汝去遲遲。篳圭苑裡秋風後，平樂館前斜日時。錮黨豈能留漢鼎，清談空解識胡兒。千燒萬戰坤靈死，慘慘終年鳥雀悲。聚散竟無形，迴腸自結成。古今留不得，離別又潛生。降虜將軍思，窮秋遠客情。何人更憔悴，落第泣秦京？芳草復芳草，斷腸還斷腸。自然堪下淚，何必更殘陽。楚岸千萬裡，燕鴻三兩行。有家歸不得，況舉別君觴。平生睡足處，雲夢澤南州。一夜風欺竹，連江雨送秋。格卑常汩汩，力學強悠悠。終掉塵中手，瀟湘釣漫流。薊北雁初去，湘南春又歸。水流滄海急，人到白頭稀。塞路盡何處？我愁當落暉。終須接鴛鷺，霄漢共高飛。行役我方倦，苦吟誰復聞？戍樓春帶雪，邊角暮吹雲。極目無人跡，回頭送雁群。如何遣公子？高臥醉醺醺。相別徒成泣，經過總是空。勞生慣離別，夜夢苦西東。去路三湘浪，歸程一片風。他年寄訊息，書在鯉魚中。楚女梅簪白雪姿，前溪碧水凍醪時。雲罍心凸知難捧，鳳管簧寒不受吹。南國劍眸能盼眄，侍臣香袖愛僛垂。自憐窮律窮途客，正劫孤燈一局棋。寒空動高吹，月色滿清砧。殘夢夜魂斷，美人邊思深。孤鴻秋出塞，一葉暗辭林。又寄征衣去，迢迢天外心。解印書千軸，重陽酒百缸。涼風滿紅樹，曉月下秋江。巖壑會歸去，塵埃終不降。懸纓未敢濯，嚴瀨碧淙淙。山鳥飛紅帶，亭薇拆紫花。溪光初透徹，秋色正清華。靜處知生樂，喧中見死誇。無多珪組累，終不負煙霞。春風最窈窕，日曉柳村西。嬌雲光佔岫，健水鳴分溪。燎巖野花遠，戛瑟幽鳥啼。把酒坐芳草，亦有佳人攜。雪後新正半，春來四刻長。晴梅朱粉豔，嫩水碧羅光。弦管開雙調，花鈿坐兩行。唯君莫惜醉，認取少年場。霧冷侵紅粉，春陰撲翠鈿。自悲臨曉鏡，誰與惜流年？柳暗霏微雨，花愁黯淡天。金釵有幾隻，抽當酒家錢。荷花兼柳葉，彼此不勝秋。玉露滴初泣，金風吹更愁。綠眉甘棄墜，紅臉恨飄流。嘆息是遊子，少年還白頭。寺廢竹色死，宦家寧爾留。霜根漸隨斧，風玉尚敲秋。江南苦吟客，何處送悠悠。城日晚悠悠，絃歌在碧流。夕風飄度曲，煙嶼隱行舟。問拍疑新令，憐香佔綵球。當筵雖一醉，寧復緩離愁。湖山翠欲結蒙籠，汗漫誰遊夕照中？初語燕雛知社日，習飛鷹隼識秋風。波搖珠樹千尋拔，山鑿金陵萬仞空。不欲登樓更懷古，斜陽江上正飛鴻。朵朵精神葉葉柔，雨晴香拂醉人頭。石家錦障依然在，閒倚狂風夜不收。南樓送郢客，西郭望荊門。鳧鵠下寒渚，牛羊歸遠村。蘭舟倚行棹，桂酒掩餘樽。重此一留宿，前汀煙月昏。往事起獨念，飄然自不勝。前灘急夜響，密雪映寒燈。的的三年夢，迢迢一線緪。明朝楚山上，莫上最高層。聖敬文思業太平，海寰天下唱歌行。秋來氣勢洪河壯，霜後精神泰華獰。廣德者強朝萬國，用賢無敵是長城。君王若悟治安論，安史何人敢弄兵？一笑五云溪上舟，跳丸日月十經秋。鬢衰酒減欲誰泥，跡辱魂慚好自尤。夢寐幾回迷蛺蝶，文章應廣《畔牢愁》。無窮塵土無聊事，不得清言解不休。憶昨未知道，臨川每羨魚。世途行處見，人事病來疏。微雨秋栽竹，孤燈夜讀書。憐君亦同志，晚歲傍山居。念遠坐西閣，華池涵月涼。書回秋欲盡，酒醒夜初長。露白蓮衣淺，風清蕙帶香。前年此佳景，蘭棹醉橫塘。臺閣參差倚太陽，年年花發滿山香。重門勘鎖青春晚，深殿垂簾白日長。草色芊綿侵御路，泉聲嗚咽繞宮牆。先皇一去無回駕，紅粉雲環空斷腸。發勻肉好生春嶺，截玉鑽星寄使君。檀的染時痕半月，《落梅》飄處響穿雲。樓中威鳳傾冠聽，沙上驚鴻掠水分。遙想紫泥封詔罷，夜深應隔禁牆聞。虯蟠千仞劇羊腸，天府由來百二強。四皓有芝輕漢祖，張儀無地與懷王。雲連帳影蘿陰合，枕繞泉聲客夢涼。深處會容高尚者，水苗三頃百株桑。紅鉛溼盡半羅裙，洞府人間手欲分。滿面風流雖似玉，四年夫婿恰如雲。當春離恨杯長滿，倚柱關情日漸曛。為報眼波須穩當，五陵遊宕莫知聞。可憐走馬騎驢漢，豈有風光肯佔伊。只有三張最惆悵，下山回馬尚遲遲。小捷風流已俊才，便將紅粉作金臺。明年未去池陽郡，更乞春時卻重來。仁聖天子神且武，內興文教外披攘。以德化人漢文帝，側身修道周宣王。迒蹊巢穴盡窒塞，禮樂刑政皆弛張。何當提筆侍巡狩，前驅白旆吊河湟。二月春風江上來，水精波動碎樓臺。吳王宮殿柳含翠，蘇小宅房花正開。解舞細腰何處往？能歌奼女逐誰回？千秋萬古無訊息，國作荒原人作灰。晴河萬里色如刀，處處浮雲臥碧桃。仙桂茂時金鏡曉，洛波飛處玉容高。雄如寶劍衝牛鬥，麗似鴛鴦養羽毛。他日憶君何處望，九天香滿碧蕭騷。天子繡衣吏，東吳美退居。有園同庾信，避事學相如。蘭畹晴香嫩，筠溪翠影疏。江山九秋後，風月六朝餘。錦帙開詩軸，青囊結道書。霜巖紅薜荔，露沼白芙蕖。睡雨高梧密，棋燈小閣虛。凍醪元亮秫，寒鱠季鷹魚。塵意迷今古，雲情識卷舒。他年雪中棹，陽羨訪吾廬。於義興縣，近有水榭。孤驛在重阻，雲根掩柴扉。數聲暮禽切，萬壑秋意歸。心馳碧泉澗，目斷青瑣闈。明日武關外，夢魂勞遠飛。分袂還應立馬看，向來離思始知難。雁飛不見行塵滅，景下山遙極目寒。碧池新漲浴嬌鴉，分鎖長安富貴家。遊騎偶同人斗酒，名園相倚杏交花。銀鞦騕嫋嘶宛馬，繡鞅璁瓏走鈿車。一曲將軍何處笛？連雲芳樹日初斜。閒吹玉殿昭華管，醉折梨園縹蒂花。十年一夢歸人世，絳縷猶封係臂紗。平陽拊背穿馳道，銅雀分香下璧門。幾向綴珠深殿裡，妒拋羞態臥黃昏。廢寺林溪上，頹垣倚亂峰。看棲歸樹鳥，猶想過山鍾。石路尋僧去，此生應不逢。執袂還應立馬看，向來離思始知難。雁飛不見行塵滅，景下山遙極目寒。草色人心相與閒，是非名利有無間。橋橫落照虹堪畫，樹鎖千門鳥自還。芝蓋不來雲杳杳，仙舟何處水潺潺。君王謙讓泥金事，蒼翠空高萬歲山。天漢東穿白玉京，日華浮動翠光生。橋邊遊女珮環委，波底上陽金碧明。月鎖名園孤鶴唳，川酣秋夢鑿龍聲。連昌繡嶺行宮在，玉輦何時父老迎。芭蕉為雨移，故向窗前種。憐渠點滴聲，留得歸鄉夢。夢遠莫歸鄉，覺來一翻動。日暖泥融雪半消，行人芳草馬聲驕。九華山路雲遮寺，清弋江村柳拂橋。君意如鴻高的的，我心懸旆正搖搖。同來不得同歸去，故國逢春一寂寥！野店正紛泊，繭蠶初引絲。行人碧溪渡，繫馬綠楊枝。苒苒跡始去，悠悠心所期。秋山念君別，惆悵桂花時。風吹一片葉，萬物已驚秋。獨夜他鄉淚，年年為客愁。別離何處盡？搖落幾時休？不及磻溪叟，身閒長自由。誰家洛浦神，十四五來人？媚發輕垂額，香衫軟著身。摘蓮紅袖溼，窺淥翠蛾頻。飛鵲徒來往，平陽公主親。何事苦縈迴，離腸不自裁。恨身隨夢去，春態逐雲來。沈定藍光徹，喧盤粉浪開。翠巖三百尺，誰作子陵臺。溶溶漾漾白鷗飛，綠淨春深好染衣。南去北來人自老，夕陽長送釣船歸。寥落故人宅，今來身已亡。古苔封墨沼，深竹映書堂。秋色池館靜，雨聲雲水涼。無因展交道，日暮剖心腸。通竹引泉脈，泓澄深石盆。驚魚翻藻葉，浴鳥上鬆根。殘月留山影，高風耗水痕。誰家洗秋藥，來往自開門。山齋路幾層，敗衲學真乘。寒暑移雙樹，光陰盡一燈。風飄高竹雪，泉漲小池冰。莫訝頻來此，修身欲到僧。芳草渡頭微雨時，萬株楊柳拂波垂。蒲根水暖雁初浴，梅徑香寒蜂未知。辭客倚風吟暗淡，使君回馬溼旌旗。江南仲蔚多情調，悵望春陰幾首詩。初霽獨登賞，西樓多遠風。橫煙秋水上，疏雨夕陽中。高樹下山鳥，平蕪飛草蟲。唯應待明月，千里與君同。孫家兄弟晉龍驤，馳騁功名業帝王。至竟江山誰是主？苔磯空屬釣魚郎。玉塞功猶阻，金門事已陳。世途皆擾擾，鄉黨盡循循。客道難投足，家聲易發身。鬆篁標節晚，蘭蕙吐詞春。處困羞搖尾，懷忠壯犯鱗。宅臨三楚水，衣帶二京塵。斂跡愁山鬼，遺形慕穀神。採芝先避貴，栽橘早防貧。弦泛桐材響，杯澄糯醁醇。但尋陶令集，休獻楚王珍。林密聞風遠，池平見月勻。藤龕紅婀娜，苔磴綠嶙峋。雪樹交樑苑，冰河漲孟津。面邀文作友，心許德為鄰。旅館將分被，嬰兒共灑巾。渭陽連漢曲，京口接漳濱。通塞時應定，榮枯理會均。儒流當自勉，妻族更誰親？照矚三光政，生成四氣仁。磻溪有心者，垂白肯湮淪。歷陽崔太守，何日不含情。恩義同鍾李，壎篪實弟兄。光塵能混合，擘畫最分明。臺閣仁賢譽，閨門孝友聲。西方像教毀，南海繡衣行。金橐寧回顧，珠簟肯一棖。只宜裁密詔，何自取專城。進退無非道，徊翔必有名。好風初婉軟，離思苦縈盈。金馬舊遊貴，桐廬春水生。雨侵寒牖夢，梅引凍醪傾。共祝中興主，高歌唱太平。離魂斷續楚江壖，葉墜初紅十月天。紫陌事多難暫息，青山長在好閒眠。方趨上國期幹祿，未得空堂學坐禪。他歲若教如范蠡，也應須入五湖煙。河橋酒旆風軟，候館梅花雪嬌。宛陵樓上瞪目，我郎何處情饒？繡領任垂蓬髻，丁香閒結春梢。剩肯新年歸否？江南綠草迢迢。河岸微退落，柳影微雕疏。船上聽呼稚，堤南趁漉魚。數帆旗去疾，一艇箭回初。曾入相思夢，因憑附遠書。長洲苑外草蕭蕭，卻算遊城歲月遙。唯有別時今不忘，暮煙疏雨過楓橋。冥鴻不下非無意，塞馬歸來是偶然。紫綬公卿今放曠，白頭郎吏尚留連。終南山下拋泉洞，陽羨溪中買釣船。欲與明公操履杖，願聞休去是何年。身隨白日看將老，心與青雲自有期。今對晴峰無十里，世緣多累暗生悲。文字波中去不還，物情初與是非閒。時名竟是無端事，羞對靈山道愛山。眼看雲鶴不相隨，何況塵中事作為。好伴羽人深洞去，月前秋聽玉參差。秋醪雨中熟，寒齋落葉中。幽人本多睡，更酌一樽空。洛橋風暖細翻衣，春引仙官去玉墀。獨鶴初衝太虛日，九牛新落一毛時。行開教化期君是，臥病神祇禱我知。十載丈夫堪恥處，朱雲猶掉直言旗。月白煙青水暗流，孤猿銜恨叫中秋。三聲欲斷疑腸斷，饒是少年今白頭。因思上黨三年戰，閒詠周公七月詩。竹帛未聞書死節，丹青空見畫靈旗。蕭條井邑如魚尾，早晚干戈識虎皮。莫笑一麾東下計，滿江秋浪碧參差。水檻桐廬館，歸舟系石根。笛吹孤戍月，犬吠隔溪村。十載違清裁，幽懷未一論。蘇臺菊花節，何處與開樽？萬家相慶喜秋成，處處樓臺歌板聲。千歲鶴歸猶有恨，一年人住豈無情。夜涼溪館留僧話，風定蘇潭看月生。景物登臨閒始見，願為閒客此閒行。獨起望山色，水雞鳴蓼洲。房星隨月曉，楚木向雲秋。曲渚疑江盡，平沙似浪浮。秦原在何處？澤國碧悠悠。含煙一株柳，拂地搖風久。佳人不忍折，悵望回纖手。劉根丹篆三千字，郭璞青囊兩卷書。牛渚磯南謝山北，白雲深處有巖居。整整復斜斜，隋旗簇晚沙。門外韓擒虎，樓頭張麗華。誰憐容足地，卻羨井中蛙。王頒兵勢急，鼓下坐蠻奴。瀲灩倪塘水，叉牙出骨須。幹蘆一炬火，回首是平蕪。綠蘿縈數匝，本在草堂間。秋色寄高樹，晝陰籠近山。移花疏處過，劚藥困時攀。日暮微風起，難尋舊徑還。日旗龍旆想飄揚，一索功高縛楚王。直是超然五湖客，未如終始郭汾陽。錦纜龍舟隋煬帝，平臺複道漢樑王。遊人閒起前朝念，《折柳》孤吟斷殺腸。廣文遺韻留樗散，雞犬圖書共一船。自說江湖不歸事，阻風中酒過年年。郵亭寄人世，人世寄郵亭。何如自籌度，鴻路有冥冥。鏡中絲髮悲來慣，衣上塵痕拂漸難。惆悵江湖釣竿手，卻遮西日向長安。簾卷平蕪接遠天，暫寬行役到尊前。是非境裡有閒日，榮辱塵中無了年。山簇暮雲千野雨，江分秋水九條煙。馬蹄不道貪西去，爭向一聲高樹蟬。煙水本好尚，親交何慘悽。況為珠履客，即泊錦帆堤。沙雁同船去，田鴉繞岸啼。此時還有味，必臥日從西。飄來雞樹鳳池邊，漸壓瓊枝凍碧漣。銀闕雙高銀漢裡，玉山橫列玉墀前。昭陽殿下風回急，承露盤中月彩圓。上相抽毫歌帝德，一篇風雅美豐年。手捻金僕姑，腰懸玉轆轤。爬頭峰北正好去，系取可汗鉗作奴。六宮雖念相如賦，其那防邊重武夫！兵符嚴重辭金馬，星劍光芒射鬥牛。筆落青山飄古韻，帳開紅旆照高秋。香連日彩浮綃幕，溪逐歌聲繞畫樓。可惜登臨佳麗地，羽儀須去鳳池遊。御水初消凍，宮花尚怯寒。千峰橫紫翠，雙闕憑欄干。玉漏輕風順，金莖淡日殘。王喬在何處，清漢正驂鸞。清羸已近百年身，古寺風煙又一春。寰海自成戎馬地，唯師曾是太平人。捷書皆應睿謀期，十萬曾無一鏃遺。漢武慚誇朔方地，宣王休道太原師。威加塞外寒來早，恩入河源凍合遲。聽取滿城歌舞曲，涼州聲韻喜參差。三清洞裡無端別，又拂塵衣欲臥雲。看著掛冠迷處所，北山蘿月在《移文》。君為珠履三千客，我是青衿七十徒。禮數全優知隗始，討論常見念回愚。黃鶴樓前春水闊，一杯還憶故人無？手撚金僕姑，腰懸玉轆轤。爬頭峰北正好去，系取可汗鉗作奴。六宮雖念相如賦，其那防邊重武夫。細算人生事，彭殤共一籌。與愁爭底事，要爾作戈矛？少年才俊赴知音，丞相門欄不覺深。直到事人男子業，異鄉加飯弟兄心。還須整理韋弦佩，莫獨矜誇玳瑁簪。若去上元懷古去，謝安墳下與沉吟。謝山南畔州，風物最宜秋。太守懸金印，佳人敞畫樓。凝缸暗醉夕，殘月上汀洲。可惜當年鬢，朱門不得遊。自是尋春去校遲，不須惆悵怨芳時。狂風落盡深紅色，綠葉成陰子滿枝。內舉無慚古所難，燕臺遙想拂塵冠。登龍有路水不峻，一雁背飛天正寒。別夜酒餘紅燭短，映山帆去碧霞殘。謝公樓下潺湲響，離恨詩情添幾般。黑山南面更無州，馬放平沙夜不收。風送孤城臨晚角，一聲聲入客心愁。年光何太急，倏忽又青春。明月誰為主？江山暗換人。鶯花潛運老，榮樂漸成塵。遙憶朱門柳，別離應更頻。夾岸垂楊三百里，只應圖畫最相宜。自嫌流落西歸疾，不見東風二月時。擾擾復翻翻，黃昏揚冷煙。毛欺皇后發，聲感楚姬弦。蔓壘盤風下，霜林接翅眠。只如西旅樣，頭白豈無緣。籬東菊徑深，折得自孤吟。雨中衣半溼，擁鼻自知心。荊州一萬里，不如蒯易度。仰首望飛鳴，伊人何異趣？陽陵郭門外，陂阤丈五墳。九泉如結友，茲地好埋君。平明送葬上都門，紼翣交橫逐去魂。歸來冷笑悲身事，喚婦呼兒索酒盆。無端偶效張文紀，下杜鄉園別五秋。重過江南更千里，萬山深處一孤舟。琴尊詩思勞，更欲學龍韜。王粲暫投筆，呂虔初佩刀。夜吟關月苦，秋望塞雲高。去去從軍樂，雕飛岱馬豪。水疊鳴珂樹如帳，長楊春殿九門珂。我來惆悵不自決，欲去欲住終如何？綠樹南陽道，千峰勢遠隨。碧溪風澹態，芳樹雨餘姿。野渡雲初暖，徵人袖半垂。殘花不一醉，行樂是何時？曾話平生志，書齋幾見留。道孤心易感，恩重力難酬。獨立千峰晚，頻來一葉秋。雞鳴應有處，不學淚空流。故人別來面如雪，一榻拂雲秋影中。玉白花紅三百首，五陵誰唱與春風？賈傅鬆醪酒，秋來美更香。憐君片雲思，一棹去瀟湘。水接西江天外聲，小齋鬆影拂雲平。何人教我吹長笛，與倚春風弄月明。少微星動照春雲，魏闕衡門路自分。倏去忽來應有意，世間塵土謾疑君。終日求人卜，回回道好音。那時離別後，入夢到如今。矜紅掩素似多才，不待櫻桃不逐梅。春到未曾逢宴賞，雨餘爭解免低徊。巧窮南國千般豔，趁得東風二月開。堪恨王孫浪遊去，落英狼藉始歸來。泠泠寒水帶霜風，更在天橋夜景中。清禁漏閒煙樹寂，月輪移在上陽宮。已落雙鵰血尚新，鳴鞭走馬又翻身。憑君莫射南來雁，恐有家書寄遠人。尋常詩思巧如春，又喜幽亭蕙草新。本是馨香比君子，繞欄今更為何人？悽風洛下同羈思，遲日棠陰得醉歌。自笑與君三歲別，頭銜依舊鬢絲多。佳人失手鏡初分，何日團圓再會君？今朝萬里秋風起，山北山南一片雲。秦陵漢苑參差雪，北闕南山次第春。車馬滿城原上去，豈知惆悵有閒人。夜來微雨洗芳塵，公子驊騮步貼勻。莫怪杏園憔悴去，滿城多少插花人。戈檻營中夜未央，雨沾雲惹侍襄王。球來香袖依稀暖，酒凸觥心泛灩光。紅弦高緊聲聲急，珠唱鋪圓嫋嫋長。自比諸生最無取，不知何處亦升堂？車書混一業無窮，井邑山川今古同。戊辰年向金陵過，惆悵閒吟憶庾公。燕雁下揚州，涼風柳陌愁。可憐千里夢，還是一年秋。宛水環朱檻，章江敞碧流。謬陪吾益友，祗事我賢侯。印組縈光馬，鋒芒看解牛。井閭安樂易，冠蓋愜依投。政簡稀開閣，功成每運籌。送春經野塢，遲日上高樓。玉裂歌聲斷，霞飄舞帶收。泥情斜拂印，別臉小低頭。日晚花枝爛，紅凝粉彩稠。未曾孤酩酊，剩肯只淹留。重德俄徵寵，諸生苦宦遊。分途之絕國，灑淚拜行輈。聚散真漂梗，光陰極轉郵。銘心徒歷歷，屈指盡悠悠。君作烹鮮用，誰膺仄席求？卷懷能憤悱，卒歲且優遊。去矣時難遇，沽哉價莫酬。滿枝為鼓吹，衷甲避戈矛。隋帝宮荒草，秦王土一丘。相逢好大笑，除此總雲浮。塵埃終日滿窗前，水態雲容思浩然。爭得便歸湘浦去，卻持竿上釣魚船。玉簫聲斷沒流年，滿目春愁隴樹煙。豔質已隨雲雨散，鳳樓空鎖月明天。門近寒溪窗近山，枕山流水日潺潺。長嫌世上浮雲客，老向塵中不解顏。青冢前頭隴水流，燕支山上暮雲秋。蛾眉一墜窮泉路，夜夜孤魂月下愁。弄溪終日到黃昏，照數秋來白髮根。何物賴君千遍洗，筆頭塵土漸無痕。盤古當時有遠孫，尚令今日逞家門。一車白土將泥項，十幅紅旗補破褌。瓦官寺裡逢行跡，華嶽山前見掌痕。不須惆悵憂難嫁，待與將書問樂坤。星漢離宮月出輪，滿街含笑綺羅春。花前每被青蛾問，何事重來只一人？陶菊手自種，楚蘭心有期。遙知渡江日，正是擷芳時。三日去還住，一生焉再遊。含情碧溪水，重上粲公樓。衰散相逢洛水邊，卻思同在紫薇天。盡將舟楫板橋去，早晚歸來更濟川。雲光嵐彩四面合，柔柔垂柳十餘家。雉飛鹿過芳草遠，牛巷雞塒春日斜。秀眉老父對樽酒，茜袖女兒簪野花。徵車自念塵土計，惆悵溪邊書細沙。故人墳樹立秋風，伯道無兒跡更空。重到笙歌分散地，隔江吹笛月明中。江湖醉渡十年春，牛渚山邊六問津。歷陽前事知何實，高位紛紛見陷人。十畝山田近石涵，村居風俗舊曾諳。簾前白艾驚春燕，籬上青桑待晚蠶。雲暖採茶來嶺北，月明沽酒過溪南。陵陽秋盡多歸思，紅樹蕭蕭覆碧潭。千里長河初凍時，玉珂瑤佩響參差。浮生恰似冰底水，日夜東流人不知。蒼蒼煙月滿川亭，我有勞歌一為聽。將取離魂隨白騎，三臺星裡拜文星。漢水橫衝蜀浪分，危樓點的拂孤雲。六年仁政謳歌去，柳遠春堤處處聞。血染斑斑成錦紋，昔年遺恨至今存。分明知是湘妃泣，何忍將身臥淚痕。舊事參差夢，新程邐迤秋。故人如見憶，時到寺東樓。舞靴應任閒人看，笑臉還須待我開。不用鏡前空有淚，薔薇花謝即歸來。萬物有醜好，各一姿狀分。唯人即不爾，學與不學論。學非探其花，要自拔其根。孝友與誠實，而不忘爾言。根本既深實，柯葉自滋繁。念爾無忽此，期以慶吾門。初歲嬌兒未識爺，別爺不拜手吒叉。拊頭一別三千里，何日迎門卻到家？北闕南山是故鄉，兩枝仙桂一時芳。休公都不知名姓，始覺禪門氣味長。數條秋水掛琅玕，玉手丁當怕夜寒。曲盡連敲三四下，恐驚珠淚落金盤。行看臘破好年光，萬壽南山對未央。黠戛可汗修職貢，文思天子復河湟。應須日御西巡狩，不假星弧北射狼。吉甫裁詩歌盛業，一篇江漢美宣王。將軍獨乘鐵驄馬，榆溪戰中金僕姑。死綏卻是古來有，驍將自驚今日無。青史文章爭點筆，朱門歌舞笑捐軀。誰知我亦輕生者，不得君王丈二殳。相送西郊暮景和，青蒼竹外繞寒波。為君蘸甲十分飲，應見離心一倍多。相如死後無詞客，延壽亡來絕畫工。玉顏不是黃金少，淚滴秋山入壽宮。初月微明漏白煙，碧鬆梢外掛青天。西風靜起傳深業，應送愁吟入夜蟬。玉仙瑤瑟夜珊珊，月過樓西桂燭殘。風景人間不如此，動搖湘水徹明寒。重關曉度宿雲寒，羸馬緣知步步難。此信的應中路見，亂山何處拆書看？有客南來話所思，故人遙枉醉中詩。暫因微疾須防酒，不是歡情減舊時。處士聞名早，遊秦獻疏回。腹中書萬卷，身外酒千杯。江雨春波闊，園林客夢催。今君拜旌戟，凜凜近霜臺。故里溪頭松柏雙，來時盡日倚鬆窗。杜陵隋苑已絕國，秋晚南遊更渡江。萬古榮華旦暮齊，樓臺春盡草萋萋。君看陌上何人墓，旋化紅塵送馬蹄？袖拂霜林下石稜，潺湲聲斷滿溪冰。攜茶臘月遊金碧，合有文章病茂陵。黃沙連海路無塵，邊草長枯不見春。日暮拂雲堆下過，馬前逢著射鵰人。倚溪侵嶺多高樹，誇酒書旗有小樓。驚起鴛鴦豈無恨，一雙飛去卻回頭。龍舟東下事成空，蔓草萋萋滿故宮。亡國亡家為顏色，露桃猶自恨春風。獨酌芳春酒，登樓已半醺。誰驚一行雁，沖斷過江雲？似火山榴映小山，繁中能薄豔中閒。一朵佳人玉釵上，只疑燒卻翠雲鬟。漢宮一百四十五，多下珠簾閉瑣窗。何處營巢夏將半，茅檐煙里語雙雙。離心忽忽復悽悽，雨晦傾瓶取醉泥。可羨高僧共心語，一如攜稚往東西。紅燭短時羌笛怨，清歌咽處蜀弦高。萬里分飛兩行淚，滿江寒雨正蕭騷。雨滴珠璣碎，苔生紫翠重。故關何日到？且看小三峰。何處人事少？西峰舊草堂。晒書秋日晚，洗藥石泉香。後嶺有微雨，北窗生曉涼。徒勞問歸路，峰疊繞家鄉。平生自許少塵埃，為吏塵中勢自回。朱紱久慚官借與，白頭還嘆老將來。須知世路難輕進，豈是君門不大開。霄漢幾多同學伴，可憐頭角盡卿材。朝回珮馬草萋萋，年少恩深衛霍齊。斧鉞舊威龍塞北，池臺新賜鳳城西。門通碧樹開金鎖，樓對青山倚玉梯。南陌行人盡回首，笙歌一曲暮雲低。九衢塵土遞追攀，馬跡軒車日暮間。玄發盡驚為客換，白頭曾見幾人閒？空悲浮世雲無定，多感流年水不還。謝卻從前受恩地，歸來依止叩禪關。淒涼遺蹟洛川東，浮世榮枯萬古同。桃李香消金谷在，綺羅魂斷玉樓空。往年人事傷心外，今日風光屬夢中。徒想夜泉流客恨，夜泉流恨恨無窮。徒雲逢剪削，豈謂見偏裝。鳳節輕雕日，鸞花薄飾香。問屏何屈曲，憐帳解周防。下潰金階露，斜分碧瓦霜。沉沉伴春夢，寂寂侍華堂。誰見昭陽殿，真珠十二行。好鳥疑敲磬，風蟬認軋箏。修篁與嘉樹，偏倚半巖生。細柳橋邊深半春，纈衣簾裡動香塵。無端有寄閒訊息，背插金釵笑向人。檣似鄧林江拍天，越香巴錦萬千千。滕王閣上《柘枝》鼓，徐孺亭西鐵軸船。八部元侯非不貴，萬人師長豈無權。要君嚴重疏歡樂，猶有河湟可下鞭。鬆寺曾同一鶴棲，夜深臺殿月高低。何人為倚東樓柱，正是千山雪漲溪。晴江灩灩含淺沙，高低繞郭滯秋花。牛歌魚笛山月上，鷺渚鶖樑溪日斜。為郡異鄉徒泥酒，杜陵芳草豈無家。白頭搔殺倚柱遍，歸棹何時聞軋鴉？飲酒論文四百刻，水分雲隔二三年。男兒事業知公有，賣與明君直幾錢？東都放榜未花開，三十三人走馬回。秦地少年多辦酒，已將春色入關來。蟪蛄寧與雪霜期，賢哲難教俗士知。可憐貞觀太平後，天且不留封德彝。花前雖病亦提壺，數調持觴興有無？盡日臨風羨人醉，雪香空伴白髭鬚。桃滿西園淑景催，幾多紅豔淺深開。此花不逐溪流出，晉客無因入洞來。玉函怪牒鎖靈篆，紫洞香風吹碧桃。老翁四目牙爪利，擲火萬里精神高。靄靄祥雲隨步武，累累秋冢嘆蓬蒿。三山朝去應非久，奼女當窗繡羽袍。曉澗青青桂色孤，楚人隨玉上天衢。水辭谷口山寒少，今日風頭校暖無？漢苑殘花別，吳江盛夏來。唯看萬樹合，不見一枝開。水色繞湘浦，灘聲怯建溪。淚流回月上，可得更猿啼？安邑南門外，誰家板築高。奉誠園裡地，牆缺見蓬蒿。江南為客正悲秋，更送吾師古渡頭。惆悵不同塵土別，水雲蹤跡去悠悠。行腳尋常到寺稀，一枝藜杖一禪衣。開門滿院空秋色，新向廬峰過夏歸。州在釣臺邊，溪山實可憐。有家皆掩映，無處不潺湲。好樹鳴幽鳥，晴樓入野煙。殘春杜陵客，中酒落花前。男兒所在即為家，百鎰黃金一朵花。借問春風何處好？綠楊深巷馬頭斜。芳草正得意，汀洲日欲西。無端千樹柳，更拂一條溪。幾朵梅堪折，何人手好攜。誰憐佳麗地，春恨卻悽悽。日晴空樂下仙雲，俱在涼亭送使君。莫辭一盞即相請，還是三年更不聞。暮景千山雪，春寒百尺樓。獨登還獨下，誰會我悠悠？彩服鮮華覲渚宮，鱸魚新熟別江東。劉郎浦夜侵船月，宋玉亭春弄袖風。落落精神終有立，飄飄才思杳無窮。誰人世上為金口，借取明時一薦雄？玉管金樽夜不休，如悲畫短惜年流。歌聲嫋嫋徹清夜，月色娟娟當翠樓。枕上暗驚垂釣夢，燈前偏起別家愁。思量今日英雄事，身到簪裾已白頭。到曉不成夢，思量堪白頭。多無百年命，長有萬般愁。世路應難盡，營生卒未休。莫言名與利，名利是身仇。雙巖瀉一川，回馬斷橋前。古廟陰風地，寒鍾暮雨天。沙虛留虎跡，水滑帶龍涎。卻下臨江路，潮深無渡船。雪漲前溪水，啼聲已繞灘。梅衰未減態，春嫩不禁寒。跡去夢一覺，年來事百般。聞君亦多感，何處倚闌干？緘書報子玉，為我謝平津。自愧掃門士，誰為乞火人。詞臣陪羽獵，戰將騁駢鄰。兩地差池恨，江汀醉送君。路長春欲盡，歌怨酒初酣。白社蓮宮北，青袍桂水南。驛行盤鳥道，船宿避龍潭。真得詩人趣，煙霞處處諳。促促因吟晝短詩，朝驚穠色暮空枝。無情春色不長久，有限年光多盛衰。往事只應隨夢裡，勞生何處是閒時？眼前擾擾日一日，暗送白頭人不知。春瀨與煙遠，送君孤棹開。潺湲如不改，愁更釣魚來。共惜流年留不得，且環流水醉流杯。無情紅豔年年盛，不恨凋零卻恨開。梁園縱玩歸應少，賦雪搜才去必頻。板路豈緣無罰酒，不教客右更添人。小樓才受一床橫，終日看山酒滿傾。可惜和風夜來雨，醉中虛度打窗聲。翠屏山對鳳城開，碧落搖光霽後來。回識六龍巡幸處，飛煙閒繞望春臺。不識長楊事北胡，且教紅袖醉來扶。狂風烈焰雖千尺，豁得平生俊氣無？武牢關吏應相笑，個裡年年往復來。若問使君何處去，為言相憶首長回。王屋山人有古文，欲攀青桂弄氛氳。將攜健筆幹明主，莫向仙壇問白雲。馳逐寧教爭處讓，是非偏忌眾人分。交遊話我憑君道，除卻鱸魚更不聞。橫溪辭寂寞，金馬去追遊。好是鴛鴦侶，正逢霄漢秋。玉珂聲瑣瑣，錦帳夢悠悠。微笑知今是，因風謝釣舟。命代風騷將，誰登李杜壇。少陵鯨海動，翰苑鶴天寒。今日訪君還有意，二條冰雪獨來看。蛩唱如波咽，更深似水寒。露華驚弊褐，燈影掛塵冠。故國初離夢，前溪更下灘。紛紛毫髮事，多少宦遊難。不語亭亭儼薄妝，畫裙雙鳳鬱金香。西京才子旁看取，何似喬家那窈娘？數樹新開翠影齊，倚風情態被春迷。依依故國樊川恨，半掩村橋半拂溪。雪發不長寸，秋寒力更微。獨尋一徑葉，猶挈衲殘衣。日暮千峰裡，不知何處歸。始發碧江口，曠然諧遠心。風清舟在鑑，日落水浮金。瓜步逢潮信，臺城過雁音。故鄉何處是？雲外即喬林。夜程何處宿？山疊樹層層。孤館閒秋雨，空堂停曙燈。歌慚漁浦客，詩學雁門僧。此意無人識，明朝見李膺。一渠東注芳華苑，苑鎖池塘百歲空。水殿半傾蟾口澀，為誰流下蓼花中？石城花暖鷓鴣飛，徵客春帆秋不歸。猶自保郎心似石，綾梭夜夜織寒衣。無機還得罪，直道不傷情。微雨昏山色，疏籠閉鶴聲。閒居多野客，高枕見江城。門外長溪水，憐君又濯纓。調高銀字聲還側，物比柯亭韻校奇。寄與玉人天上去，桓將軍見不教吹。故國歸人酒一杯，暫停蘭棹共裴回。村連三峽暮雲起，潮送九江寒雨來。已作相如投賦計，還憑殷浩寄書回。到時若見東籬菊，為問經霜幾度開。早入商山百里雲，藍溪橋下水聲分。流水舊聲人舊耳，此回嗚咽不堪聞。雲闊煙深樹，江澄水浴秋。美人何處在？明月萬山頭。新果真瓊液，人應宴紫蘭。圓疑竊龍頷，色已奪雞冠。遠火微微辨，繁星曆歷看。茂先知味好，曼倩恨偷難。忍用烹酥酪，從將玩玉盤。流年如可駐，何必九華丹。詩韻一逢君，平生稱所聞。粉毫唯畫月，瓊尺只裁雲。黥陣人人懾，秋星曆歷分。數篇留別我，羞殺李將軍。暖雲如粉草如茵，獨步長堤不見人。一嶺桃花紅錦黦，半溪山水碧羅新。高枝百舌猶欺鳥，帶葉梨花獨送春。仲蔚欲知何處在，苦吟林下拂詩塵。東西南北數衢通，曾取江西徑過東。今日更尋南去路，未秋應有北歸鴻。闕下經年別，人間兩地情。壇場新漢將，煙月古隋城。雁去梁山遠，雲高楚岫明。君家荷藕好，緘恨寄遙程。曉樓煙檻出雲霄，景下林塘已寂寥。城角為秋悲更遠，護霜雲破海天遙。絕藝如君天下少，閒人似我世間無。別後竹窗風雪夜，一燈明暗覆吳圖。滿懷多少是恩酬，未見功名已白頭。不為尋山試筋力，豈能寒上背雲樓。南行步步遠浮塵，更近青山昨夜鄰。高鐸數聲秋撼玉，霽河千里曉橫銀。紅蕖影落前池淨，綠稻香來野徑頻。終日官閒無一事，不妨長醉是遊人。一話涔陽舊使君，郡人回首望青雲。政聲長與江聲在，自到津樓日夜聞。自致霄漢皆與舍弟昔年還往牧支離窮悴竊於一麾書美歌詩兼自言志因成長句四韻呈上三君子九金神鼎重丘山，五玉諸侯雜佩環。星座通霄狼鬣暗，戍樓吹笛虎牙閒。鬥間紫氣龍埋獄，天上洪爐帝鑄顏。若念西河舊交友，魚符應許出函關。燕臺上客意何如？四五年來漸漸疏。直道莫拋男子業，遭時還與故人書。青雲滿眼應驕我，白髮渾頭少恨渠。唯念賢哉崔大讓，可憐無事不歌魚。竄逐窮荒與死期，餓唯蒿藿病無醫。憐君更抱重泉恨，不見崇山謫去時。縉雲新命詔初行，才是孤魂壽器成。黃壤不知新雨露，粉書空換舊銘旌。巨卿哭處雲空斷，阿騖歸來月正明。多少四年遺愛事，鄉閭生子李為名。蘭溪春盡碧泱泱，映水蘭花雨髮香。楚國大夫憔悴日，應尋此路去瀟湘。寒光垂靜夜，皓彩滿重城。萬國盡分照，誰家無此明？古槐疏影薄，仙桂動秋聲。獨有長門裡，蛾眉對曉晴。獨折南園一朵梅，重尋幽坎已生苔。無端晚吹驚高樹，似嫋長枝欲下來。竹濁蟠小徑，屈折鬥蛇來。三年得歸去，知繞幾千回？蜀道下湘渚，客帆應不迷。江分三峽響，山並九華齊。秋泊雁初宿，夜吟猿乍啼。歸時慎行李，莫到石城西。禪床深竹裡，心與徑山期。結社多高客，登壇盡小師。早秋歸寺遠，新雨上灘遲。別後江雲碧，南齋一首詩。鈿尺裁量減四分，纖纖玉筍裹輕雲。五陵年少欺他醉，笑把花前出畫裙。謝傅秋涼閱管絃，徒教賤子侍華筵。溪頭正雨歸不得，辜負東窗一覺眠。辭春不及秋，昆腳與皆頭。鵩鳥飛來庚子直，謫去日蝕辛卯年。由來枉死賢才事，消長相持勢自然。勢比凌歊宋武臺，分明百里遠帆開。蜀江雪浪西江滿，強半春寒去卻來。孤舟路漸賒，時見碧桃花。溪雨灘聲急，巖風樹勢斜。獼猴懸弱柳，鸂鶒睡橫楂。漫向仙林宿，無人識阮家。閒吟芍藥詩，惆望久嚬眉。盼眄回眸遠，纖衫整髻遲。重尋春晝夢，笑把淺花枝。小市長陵住，非郎誰得知。瑤池罷遊宴，良樂委塵沙。遭遇不遭遇，鹽車與鼓車。堠館人稀夜更長，姑蘇城遠樹蒼蒼。江湖潮落高樓迥，河漢秋歸廣殿涼。月轉碧梧移鵲影，露低紅草溼螢光。文園詩侶應多思，莫醉笙歌掩華堂。省事卻因多事力，無心翻似有心來。秋風郡閣殘花在，別後何人更一杯？芝莖抽紺趾，清唳擲金梭。日翅閒張錦，風池去罥羅。靜眠依翠荇，暖戲折高荷。山陰豈無爾，繭字換群鵝。朔風高緊掠河樓，白鼻騧郎白罽裘。有個當壚明似月，馬鞭斜揖笑回頭。青梅雨中熟，檣倚酒旗邊。故國殘春夢，孤舟一褐眠。搖搖遠堤柳，暗暗十程煙。南奏鍾陵道，無因似昔年。潮去潮來洲渚春，山花如繡草如茵。嚴陵臺下桐江水，解釣鱸魚能幾人？田園不事來遊宦，故國誰教爾別離？獨倚關亭還把酒，一年春盡送春時。西巖曾到讀書堂，穿竹行莎十里強。湖上夢餘波灩灩，嶺頭愁斷路茫茫。經過事寄煙霞遠，名利塵隨日月長。莫道少年頭不白，君看潘岳幾莖霜。呂氏強梁嗣子柔，我於天性豈恩仇。南軍不袒左邊袖，四老安劉是滅劉。蟬翼輕綃傅體紅，玉膚如醉向春風。深宮鎖閉猶疑惑，更取丹沙試闢宮。監宮引出暫開門，隨例須朝不是恩。銀鑰卻收金鎖合，月明花落又黃昏。煙鴻上漢聲聲遠，逸驥尋雲步步高。應笑內兄年六十，郡城閒坐養霜毛。交阯同星座，龍泉似鬥文。燒香翠羽帳，看舞鬱金裙。鷁首衝瀧浪，犀渠拂嶺雲。莫教銅柱北，空說馬將軍。舊跡依然已十秋，雪山當面照銀鉤。懷恩淚盡霜天曉，一片餘霞映驛樓。星河猶在整朝衣，遠望天門再拜歸。笑向春風初五十，敢言知命且知非。盡是離宮院中女，苑牆城外冢累累。少年入內教歌舞，不識君王到老時。擁鼻侵襟花草香，高臺春去恨茫茫。蔫紅半落平池晚，曲渚飄成錦一張。十二層樓敞畫檐，連雲歌盡草纖纖。空堂病怯階前月，燕子嗔垂一行簾。千萬長河共使船，聽君詩句倍愴然。春風野岸名花發，一道帆檣畫柳煙。遺蹤委衰草，行客思悠悠。昔日人何處？終年水自流。孤煙村戌遠，亂雨海門秋。吟罷獨歸去，煙雲盡慘愁。笙歌登畫船，十日清明前。山秀白雲膩，溪光紅粉鮮。欲開未開花，半陰半晴天。誰知病太守，猶得作茶仙。把酒直須判酩酊，逢花莫惜暫淹留。假如三萬六千日，半是悲哀半是愁。日落水流西復東，春光不盡柳何窮。巫娥廟裡低含雨，宋玉宅前斜帶風。莫將榆莢共爭翠，深感杏花相映紅。灞上漢南千萬樹，幾人遊宦別離中。